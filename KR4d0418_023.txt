# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.741215
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0411-023滹南遺老集-卷第二十三.
<pb:KR4d0418_SBCK_023-1a>¶
滹南遺老集卷之二十三¶
　　　　　　　　　　滹南王若虗　從之¶
　　新唐書辨(中)¶
東漢時㑹稽父老送劉&KR0194;曰自明府下車以來狗不夜¶
　吠民不見吏盖愛譽甚之之辭耳新史云李栖筠爲¶
　常州刺史捕斬賊黨皆盡里無吠狗田仁㑹爲勝州¶
　都督捕格夙賊夷之城門夜開道無㓂跡實録之事¶
　不當爾也或謂史記王温舒傳亦稱無犬吠之盗何¶
<pb:KR4d0418_SBCK_023-1b>¶
　如曰史記之謬亦多矣渠皆可法乎¶
楊收初以兄假未仕不肯應舉既假釋&KR0260;乃擢進士第¶
　其後同䑓為監察御史世榮其友夫以兄未仕而不¶
　應舉者友也兄弟同臺者榮也二事不相𩔖而云世¶
　榮其友此何理耶劉子𤣥傳云撰劉氏家史及譜按¶
　㨿明審議者髙其傳髙字亦非¶
為文字語雖貴簡而有不得簡者韋宏景傳云楊虞卿¶
　&KR0059;造其門宏景厲言曰有詔按公尚&KR0059;謁耶惶恐去¶
<pb:KR4d0418_SBCK_023-2a>¶
　不少虞卿字否此𩔖非一&KR0026;者可見孫伏伽言三事¶
　但云其一其二其三而無曰字文理無乃不屬乎¶
言讀書之勤者例曰手不釋卷而子京撰&KR0253;又傳曰卷¶
　不釋於前此何謂也¶
前人文字言騷動騷然者有矣安禄山傳云百姓愈騷¶
　裴冕傳云大衆一騷馬燧傳云天下方騷無乃太簡¶
乎¶
李靖論蕭銑士卒云藉以拒師本非所情杜如晦傳云¶
<pb:KR4d0418_SBCK_023-2b>¶
　僚屬共才之莫見所涯李勉朝京邸詔還所鎮三所¶
　字下不得藉以拒師亦不成語¶
王義方弹李義府髙宗怒其毁辱大臣言詞不遜故貶¶
　之新史云帝恨義方以孤生觸宰相朱泚遣韓旻追¶
　徳宗叚秀實以為宗社之危期於頃𠜇乃倒用司農¶
　印追之新史云秀實以為宗社之危不容喘豈不過¶
哉¶
薛萬均死太宗甞賜羣臣膜皮及萬徹而誤呼萬均愴¶
<pb:KR4d0418_SBCK_023-3a>¶
　然曰萬均朕之舊勲不覺呼名豈其魂靈欲朕之賜¶
　也新史則云怱口其名&KR0138;下口字便是從已作用之¶
　意豈所謂不&KR0116;者乎况此等字史家自不宜使¶
肅宗欲以李輔&KR0038;為常侍苗晋卿奏曰常侍近宻非賢¶
　不可居豈冝任等軰罷之等輩上當加此字不然何¶
　等軰也¶
邪文偉傳云武后問天與帝異稱云何文偉不得對房¶
　琯論第五𤦺言財利事肅宗詰之琯不得對王叔文¶
<pb:KR4d0418_SBCK_023-3b>¶
　傳云俱文珍隨語詰折叔文不得對不得字為悖正¶
　當云不能耳¶
杜正倫傳云為世歆羙戴至徳傳云世詑其榮蕭復傳¶
　云士艶其榮(今監本/無此句)敬晦傳云世&KR0194;其家&KR0194;字尤不¶
　安若只作時人榮之大小本分王義方譽振一時呉¶
　湊美譽四騰皆非史家之體也¶
李義府傳云自其斥天下憂且復用比死内外乃安嚴¶
　震傳云徳宗使馬勛計日取張用誠赴行在踰半日¶
<pb:KR4d0418_SBCK_023-4a>¶
　期帝頗憂比至大喜比字不安若及既等字可也¶
温庭筠数舉進士不第思神速多為人作文大中末試¶
　有司亷視尤謹庭筠不樂上書千餘言然私占授者¶
　已八人作文云者本謂代進士科舉之作耳今乃似¶
　泛為文字者此亦失之不明也¶
温彦愽傳云進止詳華人皆拭目&KR0026;進止之間何至拭¶
　目而觀之哉子京之夸侈𩔖如此¶
髙適工詩毎一篇巳好事者輙傳布已字道不得¶
<pb:KR4d0418_SBCK_023-4b>¶
韓思復為滁州刺史有黄芝生州署民為刻頌其祥𠜇¶
　頌其祥不成語也¶
新史稱盧齊卿飲酒踰斗不亂崔恭禮至斗不亂前史¶
　載人洪飲者率至一石以上然後為異踰斗之量世¶
　亦多矣何足著之乎¶
舊史李綱謂髙祖曰臣言如水投石此舊語也新史則¶
　云如持水内石可然不自然¶
李翺傳云始調校書&KR0048;累&KR0118;元和&KR0004;為&KR0038;子博士史舘¶
<pb:KR4d0418_SBCK_023-5a>¶
　修撰累&KR0118;字下豈有闕文乎不然豈可通也¶
崔郾傳云室處&KR0763;漏無歩廡此言其儉足矣而又云至¶
　霖淖則客盖而&KR0282;以就外位亦不必道也張元素起¶
身令史太宗嘗對衆詰問元素大耻禇遂良上䟽論¶
　之而新史乃云遂良見帝而言非也遂良云元素出¶
　閤門殆不䏻移歩新史改移為徒只此一字亦覺失¶
重&KR0127;之宜¶
朱泚敗出奔失道問野人荅曰天網恢恢走將安所此¶
<pb:KR4d0418_SBCK_023-5b>¶
　殊不成語也¶
李安期傳髙宗屡責以不䏻進賢安期曰邑十室且有¶
　忠信天下至廣不爲無賢比見公卿有所薦進皆劾¶
　爲朋黨𣻉抑者未申而主薦者已訾所以人人爭噤¶
　黙以避囂謗若陛下忘其親讐曠然受之惟才是用¶
　塞䜛毁路其誰敢不竭忠以聞上乎子京鐫改舊文¶
　詭異僻澁殆不可讀甚不滿人意也¶
李晟賛云身佩安危而氣不少衰佩字過矣張柬之傳¶
<pb:KR4d0418_SBCK_023-6a>¶
　云武后謂狄仁滐曰安得一竒士用之仁傑曰陛下¶
　求文章資歴今宰相李嶠蘇味道足矣豈文士齷齪¶
　不足與成天下務哉哉字下不得作耶乎歟等字則¶
　安矣子京于此等猶不甚解何足言文也¶
王毛仲旬&KR0010;至大將軍古人言旬月者自十日以及月¶
　也言旬時者自十日以及三月也今言旬&KR0010;未見其¶
　例也¶
蕭嵩傳云在公慎宻人莫見其涯際(今監本/無涯字)慎宻上不¶
<pb:KR4d0418_SBCK_023-6b>¶
　當論涯際以言胷懐宇量則可矣¶
張知謇傳云天后竒其貎詔工圗之稱其兄弟容而才¶
　謂之兩絶容字不安¶
張鎬傳云視經史猶漁獵然夫前人已有渉獵成言便¶
　是此意何謂復爾觧折也¶
席豫出鄭州刺史李傑出衢州刺史于郡出杭州刺史¶
　李朝隐出通州都督沈傳師出江西&KR0026;察使此等甚¶
　多得無欠為字乎盖出入字不同&KR0118;擢貶降例也¶
<pb:KR4d0418_SBCK_023-7a>¶
開元中吐蕃金城公主求文籍四種于休烈欲勿與裴¶
　光庭駁之此當入光庭傳而載于休烈傳非也¶
徳宗時官市事既詳見于張建封傳而李錡賛又列之¶
　重&KR0232;矣¶
舊史李石傳云延英議事中貴必引訓注以折文臣石¶
　嘗謂之曰京師之亂始自訓注而訓注之起始自何¶
　人仇士良等不䏻對其𫝑稍抑搢紳賴之新史云賴¶
　以爲强便過去了¶
<pb:KR4d0418_SBCK_023-7b>¶
　裴度與穆宗論劉承偕事云臣素知承偕怙寵悟不䏻¶
　　堪嘗以書訴臣是時中人趙宏亮在行營知狀欲持¶
　　悟書以奏陛下亦知之耶耶字當作乎帝曰頋悟誠¶
　　惡之胡不自聞何哉胡即何也當去一字¶
　宇文士及嘗非時&KR0013;召其妻問曰向召何所事何所事¶
　　不成語&KR0154;若但云問何故耶¶
　陽城傳常以木枕布衾質錢人重其賢爭售之售字為¶
　　悖又云賦税不時時字意不足盖欠辨集等語也¶
<pb:KR4d0418_SBCK_023-8a>¶
張巡傳睢陽雍邱賜徭税三年賜字便當得蠲免之意¶
　否¶
許孟容傳云公主子有求&KR0024;崇文生者孟容固謂¶
　帝嘉其守蕭瑀傳云詔嘗下中書未即行帝譲其稽¶
　韋顗節儉自居天下推其尚曹憲註廣雅學者推其¶
　該韋表微以學者薄師道著九經師授譜詆其違守¶
　尚稽違該等字皆道不過必兩字然後成文¶
王義方傳云魏徴欲妻以夫人之姪辭不取俄而徴薨¶
<pb:KR4d0418_SBCK_023-8b>¶
　乃娶人問其然曰初不附宰相今感知已故也楊慎¶
　矜傳云婢因史敬忠得至宫中見帝帝素聞敬忠挾¶
　術間質其然然字下不得¶
通鑑載賈至論王去榮不當免死事李絳論不狥同年¶
　事&KR0253;又論張茂宗奪服尚主事王式破仇甫事讀之¶
　亹亹可愛入新史中便覺索然無意味甚可惡也¶
舊唐隐太子與秦王有𨻶元齡謂王曰國家患難今古¶
　何殊自非&KR0790;聖欽明不䏻安輯新史云&KR0038;患世有惟¶
<pb:KR4d0418_SBCK_023-9a>¶
　聖人克之克字何足盡其意¶
髙銖爲太常卿嘗罰禮生博士李慤折其非銖歎曰吾¶
　老不䏻退乃爲小兒所辱卒卒字如何定得¶
薛元賞傳云都市多俠少年以黛墨鑱膚夸詭力剽&KR1025;¶
　坊閭夫鑱膚者針也黛墨所以爲色耳而云以黛墨¶
　鑱膚則不可舍文身不道而艱詭若此其亦勞甚矣¶
　乎¶
李夷簡元和中爲相李師道方叛裴度當國帝𠋣以平¶
<pb:KR4d0418_SBCK_023-9b>¶
　賊夷簡自謂才不䏻有以過度乃求外&KR0118;言不䏻過¶
　或無以過則可不䏻有以則不成語矣¶
康子元傳明皇時議封禅事趙冬曦駁之子元議挺不¶
　徙蘇珦傳亦云嘗按訊韓魯諸王天后詰之挺議無¶
　所撓使他人書之不過曰固執不移或云堅守前議¶
　而巳豈必如此詭異¶
鄠縣令崔𤼵繫獄遇赦不原張仲方訟之曰鴻㤙將布¶
　于天下而不行御前霈澤始被于昆蟲而獨遺崔𤼵¶
<pb:KR4d0418_SBCK_023-10a>¶
　　新史仲方傳併為一句云恩被天下流昆蟲而不行¶
　　御前乎田令孜專&KR0096;恣横孟昭圗論之曰天下者髙¶
　　祖太宗之天下非北司之天下天子者四海九州之¶
　　天子非北司之天子新史改其下句云陛下固九州¶
　　天子武后恠有司多失出人罪徐有功對曰失出人¶
　　臣之小過好生聖人之大徳新史則云失出臣小過¶
　　好生陛下大德子京意以舊文𩔖駢不古故變亂以¶
　　就已作而不知其反謬也¶
<pb:KR4d0418_SBCK_023-10b>¶
馬周嘗寓新豊逆旅逆旅者客邸也科舉子遂謂周為¶
　新豊逆旅以對洛陽年少予嘗𥬇之而新唐稱劉從¶
　諫命甄戈殺定州戍將戈因為逆旅上謁斬其首何¶
　耶¶
李晟與張延賞有𨻶謂人曰文士難犯雖修睦乎外而¶
　蓄怨于内新史改為儒者儒者與文士自别止當從¶
　舊¶
&KR0253;儼進蒲州刺史𤼵隐禁姦&KR0197;良二千石案二千石漢¶
<pb:KR4d0418_SBCK_023-11a>¶
　之職名豈可通為長史之稱¶
王孝傑為吐蕃所執賛普見之曰貎𩔖吾父故不死歸¶
　之死字下不得¶
吕元膺傳云居官始終無訾缺予謂訾者人所譏也缺¶
　者已所少也二字併用不得¶
史傳稱人讀書敏速云五行俱下者盖甚言之耳實無¶
　此理也而唐史謂歐陽詢毎讀輙數行同盡尤不可¶
　也¶
<pb:KR4d0418_SBCK_023-11b>¶
太宗稱薛仁貴曰朕不喜得遼東喜得卿也此乃本分¶
　語而子京改云喜得虓將可惡之甚¶
禇遂良與太宗論舜造漆&KR0266;事以為諍臣必諫其漸及¶
　其滿盈無所復諫此真語也新史則云必救其源既¶
　以漸為源因並易其下文曰及夫横流無復事矣義¶
　理雖同然當時豈有横流之語¶
張柬之初與楊元琰共乘艫江中&KR0059;語外家革命事柬¶
　之執政引為右羽林將軍謂曰江上之言君叵忘之¶
<pb:KR4d0418_SBCK_023-12a>¶
　　蕭復言于徳宗曰自艱難以來始用宦者監軍此曹¶
　　止可委宫掖事兵要政機叵使𠫵領古人言叵信叵¶
　　測叵量之𩔖叵字固訓不可然施于戒辭則不順矣¶
　　安禄山反詔切責許自歸禄山答書慢甚叵可忍葉¶
　　法善以術髙卒叵之測此正作不字用則益不安至¶
　　蘇頲傳云司馬皇甫恂使蜀檄取庫錢市不急物頲¶
　　不肯予或謂曰明公在逺叵得忤上意吕才卜宅篇¶
　　云世有五姓謂宫商角徴羽也按黄帝時獨&KR0078;姜数¶
<pb:KR4d0418_SBCK_023-12b>¶
　姓耳後世賜族者寝多至因官命氏因邑賜族本同¶
　末異叵為配宫商哉此又作豈字用尤乖戾也盖子¶
　京&KR0004;不詳其義故毎至謬誤焉¶
武后問狄仁傑曰朕要一好漢任使有乎仁傑乃薦張¶
　柬之通鑑改好漢為佳士新史復作竒士好漢字誠¶
　為渉俗然佳士不足以當之矧曰竒乎寕存本語可¶
　也¶
李光弼傳云史思明攻太原使卒于城下仰而侮罵光¶
<pb:KR4d0418_SBCK_023-13a>¶
弼令穿地道擒之新史改為隧地固簡而文然隧字¶
作得暗地道否且本傳先有云穴地頽土山者後又¶
　云令郝廷玉由地道入懐州何獨為此異也¶
滹南遺老集卷之二十三¶
<pb:KR4d0418_SBCK_023-13b>¶
<pb:KR4d0418_SBCK_023-13b>¶
