# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_001-1a>
#+PROPERTY: JUAN 2

¶
<md:KR4d0418_SBCK_002-1a>¶
<pb:KR4d0418_WYG_002-1a>
欽定四庫全書
　滹南集巻二¶　　　　　　金　王若虚　撰¶
　　五經辨惑¶
孔子言䘮欲速貧死欲速朽曾子信之有若疑之子㳺¶
　証之更相辨明而其理乃定有若之賢似過於曾子¶
　要皆以孔子為凖而非其所自見也使孟子處之當¶
　不如此蓋君子之道人情而已䘮而遂欲速貧死而¶
　遂欲速朽非人情也不近人情便非君子之道<md:KR4d0418_SBCK_002-1b>¶
<pb:KR4d0418_WYG_002-1b>
檀弓云穆伯之䘮敬姜晝哭文伯之䘮晝夜哭孔子曰¶
　知禮矣鄭氏曰䘮夫不夜哭嫌思情性也坊記亦有¶
　寡婦不夜哭之文注又曰嫌思人道也予謂哀戚之¶
　至無暇避嫌先王制禮亦必不委曲至此特出於漢¶
　儒之私意耳又云文伯之䘮敬姜據其林而不哭曰¶
　昔者吾有斯子也吾以将為賢人也今及其死也朋
　友諸¶臣未有出涕者而内人皆行哭失聲斯子也必
　多曠¶於禮矣夫予謂朋友諸臣未有出涕者是或文
<pb:KR4d0418_WYG_002-2a>
　伯之<md:KR4d0418_SBCK_002-2a>¶無取至於妻妾行哭此則人情之常義所當然
　者豈¶所以卜其賢否哉母子天屬也一有所恨而遂
　忘其¶哀亦太忍而不慈矣又何足為賢而録之且前
　既言¶文伯之䘮敬姜晝夜哭而又此說非自相反覆
　¶邪
鄭氏釋三老五更之義曰三老五更各一人皆年老更¶
　事致仕者也名以三五者取象三辰五星天所因以¶
　照明天下其說甚陋以更為更事既已不安而¶三五
<pb:KR4d0418_WYG_002-2b>
　之稱又不知何從而知為星辰也古人命名定<md:KR4d0418_SBCK_002-2b>¶不如
　此及註樂記則曰三老五更𤣥言之皆老人更¶知三
　徳五事者孔頴逹見其矛盾則從而為之說曰¶其義
　相包夫以一經一事一人觧之而自立二義可¶乎宋
　均注孝經援神契曰三老知天地之事者五更¶知五
　行之更代者劉原父云天地之事當作天地人¶事此
　又以三才五行當之也臆說呶呶孰知真是蔡¶邕謂
　更當為叟盖長老之稱字與更相似書者遂誤¶為更
<pb:KR4d0418_WYG_002-3a>
　耳嫂字女傍叟今亦為更以是知應為叟又以<md:KR4d0418_SBCK_002-3a>¶三為
　三人五為五人此最近於人情故裴松之稱其¶有四
　而頴逹以非鄭義不取何獨信鄭氏之專邪漢¶官儀
　曰三老五更皆取有首妻男女全具者無謂之¶甚尤
　為可笑抑此皆不足辨也盖經㫖迂誕自非先¶王之
　禮耳天子之尊賢至於師之盡矣優其禮貌厚¶其禄
　賜有謀則就而不敢召唐虞三代不過如是而¶已何
　至躬親侍膳袒而割牲執醤而饋執爵而酳着¶冕持
<pb:KR4d0418_WYG_002-3b>
　干而舞乎稷契臯陶伊尹傅說太公周召之徒<md:KR4d0418_SBCK_002-3b>¶不聞
　有當此禮者餘復何人而可以當之哉雖委巷¶之談
　不至是矣說者又謂以父兄飬之所以示天下¶孝悌
　嗚呼親其親長其長孝悌者旌之不然者懲之¶可以
　教天下矣耆老縱賢要亦臣子而以父兄事之¶不亦
　悖乎盖漢儒集禮雜取異說以亂聖人之經時¶君世
　主好名而輕信則或勉強而一行然見於史者¶纔三
　數人豈非為下者慙怍而不能安為上者矯拂¶而不
<pb:KR4d0418_WYG_002-4a>
　可久邪胡致堂徒恠其行之者寡傷古道難復<md:KR4d0418_SBCK_002-4a>¶而不
　知此等實非可行之事也三樵林東獨鄙其說¶以為
　漢儒撰出而不之取正與愚意暗同然千載之¶間而
　能知其非者唯一見此人則特逹不惑之士¶豈易得
　哉¶
或問禮記三宥制刑之說何如曰先王之法亦求其實¶
　而已哀矜審慎則有之至於當罪無疑而必有三宥¶
　焉以為有司當執法而人主貴収恩此後世之虚文
<pb:KR4d0418_WYG_002-4b>
　而非先王之正道也成王命君陳曰予曰辟爾惟勿<md:KR4d0418_SBCK_002-4b>¶　辟予曰宥爾惟勿宥惟厥中斯則得其正道矣¶
文王世子篇既言文王為世子朝王季之法繼言武王¶
　夢帝與九齡周公撻伯禽之事而終之曰文王之為¶
　世子也既言凡學世子及學士必時之法繼以釋奠¶
　飬老之事而終之曰教世子既言三王教世子之法¶
　繼以周公踐阼之事而終之曰周公踐阼此三語者¶
　其於文勢為贅恐亦如子貢問樂之類而鄭氏皆云
<pb:KR4d0418_WYG_002-5a>
　題上事吾所不曉也<md:KR4d0418_SBCK_002-5a>¶文王世子云武王夢帝與九齡文王曰我百爾九十吾¶
　與爾三焉鄭注謂文王以勤憂損壽武王以逸樂延¶
　年紕繆之甚固不必辨孔氏既知天定之數不可増¶
　减而云文王言與女三者示其傳基業於武王欲使¶
　武王承其所傳之業乃教戒之義訓非自然之理審¶
　如此言則帝與之數復何以說盖不知經文詭誕自¶
　不足信也
<pb:KR4d0418_WYG_002-5b>
禮器云禮之近於人情者非其至者也此最害禮夫聖<md:KR4d0418_SBCK_002-5b>¶　人制禮未嘗不出於人情而曰近之者非其至是豈¶
　君子之言邪¶
内則曰聘則為妻奔則為妾夫次室而下皆妾也非專¶
　指奔者而言使奔而為嫡遂不謂之妻乎彼所謂天¶
　子諸侯之妾亦皆出於奔者乎鄭氏曰妾之言接也¶
　聞彼有禮走而徃焉以得接見於君子予謂女之奔¶
　人直滛佚耳亦鑚穴踰墻之類豈因有禮而徃亦豈
<pb:KR4d0418_WYG_002-6a>
　君子之所當接者哉<md:KR4d0418_SBCK_002-6a>¶樂記末章子貢與師乙問答聲歌之義而終之曰子貢¶
　問樂此必重出或有闕文而鄭氏曰上下同美之也¶
　大是謬說無足信焉¶
三代損益不同制度名物容有差殊然漢儒所記遂事¶
　事分别雖道徳義理萬世不可易者亦或以為異尚¶
　而偏勝不亦過乎如忠敬質文之說前人既有辨其¶
　非者矣至表記云夏道先賞而後罰殷人先罰而後
<pb:KR4d0418_WYG_002-6b>
　賞周之賞罰用爵列讀之令人失笑夫賞罰之用視<md:KR4d0418_SBCK_002-6b>¶　乎功罪而已先後輕重皆以類相從而謂夏必先賞¶
　而後罰殷必先罰而後賞周之賞罰惟以官爵尊卑¶
　為差雖三尺之童亦知其甚繆而學者信之以為先¶
　王之法聖人之經悲夫至於尊而不親親而不尊等¶
　說皆不足取也¶
䘮服之制親疏輕重固有差等至其哭主於哀則一而¶
　已而記禮者曰斬衰之哭徃而不反齊衰之哭若徃
<pb:KR4d0418_WYG_002-7a>
　而反大功之哭三曲而偯小功緦麻哀容可也注云<md:KR4d0418_SBCK_002-7a>¶　三曲者一舉聲而三折也偯聲餘從容也哭母而降¶
　父一等已為可笑至大功而下又有曲折從容之度¶
　是與教歌謳無異豈復有哀耶甚矣漢儒之恠也¶
禮小功不税而曾子譏之吾以為是孔氏皆䘮出母而¶
　子思變之吾以為非禮者人情而已矣¶
東莱云周禮者古帝王之舊典禮經也始於上古而成¶
　於周故曰周禮予謂此書迂濶煩瀆不可施之於世
<pb:KR4d0418_WYG_002-7b>
　謂之周禮已自不可信又可謂古帝王之典乎<md:KR4d0418_SBCK_002-7b>¶孝經稱君子事君将順其美夫人主有善因而誘引成¶
　就之所謂将順也北齊常山王演數諫文宣王晞止¶
　之曰一旦禍出理外将柰殿下家業何乞且将順日¶
　慎一日太宗常責宇文士及之佞對曰南衙諸臣面¶
　折廷諍陛下不得舉手臣若不少有将順雖貴為天¶
　子亦何聊此乃為阿䛕而已豈孝經之義哉¶
孔子誅少正卯事誰所傳乎其始見於荀卿之書而吕
<pb:KR4d0418_WYG_002-8a>
　氏春秋劉向說苑家語史記皆取而載之作王制者<md:KR4d0418_SBCK_002-8a>¶　亦依倣其意著為必殺之令後世遂信以為聖人¶之
　大莭而不復疑以予觀之殆妄焉耳刑者君子之¶所
　慎不得已而後用者罪不至於當死其敢以意殺之¶
　乎故曰與其殺不辜寕失不經殺一不辜雖得天下¶
　而不為此聖賢相傳以為忠厚之至者若乃誣其疑¶
　似發其隐伏逆詐以為明徑行以為果按之無迹加¶
　之無名而曰吾以懲奸雄而防禍亂是則申商曹馬
<pb:KR4d0418_WYG_002-8b>
　隂賊殘忍之術而君子不貴也昔者四㓙天下之所<md:KR4d0418_SBCK_002-8b>¶　同患而帝堯亦固知之矣然卒不誅逮舜之世而後¶
　有流竄放殛之事猶不盡置之死盖古人之重殺如¶
　此少正夘魯之聞人自子貢不知其罪就如孔子之¶
　說亦何遽至於當死而乃一朝無故而尸諸朝天下¶
　其能無議而孔子之心亦豈得安乎夫夘兼五者之¶
　惡借或可除而曰有一於人皆所不免然則世之被¶
　戮者不勝其衆矣尹諧潘正之属不見於經傳姑置
<pb:KR4d0418_WYG_002-9a>
　無論如管蔡王室之親敢為叛逆罪孰大於是者而<md:KR4d0418_SBCK_002-9a>¶　夘與之同罰無乃不倫乎至於華士尤非其比韓非¶
　曰華士自言不臣天子不友諸侯耕而食掘而飲無¶
　求於人不仕而事力太公聞之曰不臣天子是望不¶
　得而臣也不友諸侯是望不得而使也無求於人不¶
　仕而事力是望不得以賞罰勸禁也遂執而殺之信¶
　斯言也則華士特介潔之流雖非中行詎可殺之王¶
　肅惟知韓子之不足慿而不知荀卿所傳亦自無稽
<pb:KR4d0418_WYG_002-9b>
　也東坡蘇氏曰此叟自知命薄必不久在相位故及<md:KR4d0418_SBCK_002-9b>¶　其未去發之苟少遲疑已為卯所圗矣夫君子循理¶
　而行不可則止寕人負我母我負人使卯誠當死自¶
　有常刑豈必如仇敵相軋以先舉為得計哉蘇氏常¶
　以晉武不殺劉元海明皇不殺安禄山為盛德事其¶
　論甚髙可為萬世法顧復有此說何邪嗚呼士生千¶
　載之後不獲親見聖人是非真偽無從而質之則亦
　求¶乎義理之安而合乎人情之常而已自三傳而下
<pb:KR4d0418_WYG_002-10a>
　託¶聖賢以駕己說者何可勝數盖不足盡信焉三山
　林<md:KR4d0418_SBCK_002-10a>¶少頴近代之名儒也其於孔子兵莱人堕三都等
　皆¶排之而不取且曰說者徒謂聖人嘗用於魯必當
　有¶功故欲以是加其美而不知反汚辱之可謂切中
　陋¶學之病矣誅卯之事亦此類也哉荀卿又曰有父
　¶子訟者孔子同狴執之三月不别其父請止孔子舎
　¶之季孫不說孔子為言教化不至不當遂民之意幾
　三¶百語永嘉葉氏曰少正卯之誅果於察姦非先王
<pb:KR4d0418_WYG_002-10b>
　¶之正刑不治父子訟以待其心之自回所謂正刑也
　竊<md:KR4d0418_SBCK_002-10b>¶亦以為不然考諸論語孔子之告子張曰不教而
　殺¶謂之虐曾子之戒陽膚曰上失其道民散久矣如
　得¶其情則哀矜而勿喜荀卿之說推此意而為之耳
　方¶之誅卯固若近厚至其過正而非人情則一也審
　可¶罪也當即刑之審可恕也當諭而遣之并執其父
　三¶月不别至於請止而後赦吾不知彼之請止果其
　心¶之囘耶抑不勝囚縶之苦而求脱也使彼心不囘
<pb:KR4d0418_WYG_002-11a>
　¶而終莫之請孔子将何以處之且教化不至非一日
　<md:KR4d0418_SBCK_002-11a>¶之故也上未可責其遽行下未可望其遽服而凡有
　罪¶者皆持此說以貸之則小人得以藉口而益輕犯
　法¶矣病痛發於身而却藥投石委之不治曰是攝飬
　¶之不至也夫攝飬不至則信有罪矣而已發之疾亦
　安¶得不治乎盖論語云不教而殺者謂其先務之不
　知¶而專事其末耳非以刑為可廢也哀矜而勿喜者
　恐¶其以察慧為能而幸於殺人耳非謂遂不治其罪
<pb:KR4d0418_WYG_002-11b>
　¶也荀卿因此設過正之事以驚世俗以為衆疑於無
　罪<md:KR4d0418_SBCK_002-11b>¶者而遽誅之疑於必殺者而卒赦之操縱無常開
　闔¶不測此孔子所以異於凡人者而不知聖人正不
　如¶是也¶
家語載孔子之言曰婦有七出三不去七出謂不順父¶
　母者無子者滛僻者嫉妬者惡疾者多口舌者竊盗¶
　者三不去謂有所取無所歸也與共更三年之䘮也¶
　先貧賤而後富貴也後世本之以為律令雖犯七出
<pb:KR4d0418_WYG_002-12a>
　而有三不去之名者亦不得出斯果孔子意乎曰非<md:KR4d0418_SBCK_002-12a>¶　也惡疾無子出於不幸而非其罪自不當出若乃失¶
　節而滛僻不孝而違父母是則罪之大者雖有不去¶
　之名亦安得存之至於嫉妬口舌之類量其輕重而¶
　處之可也又曰女有五不取謂逆家子亂家子世有¶
　刑人子有惡疾子䘮父長子此亦非也君子之娶婦¶
　固有所擇而此五子者固在所疑然不至皆可棄也¶
　今立言而使之勿取是絶物也聖無絶物之法
<pb:KR4d0418_WYG_002-12b>
左傳楚子将死屬群臣以窀穸之事窀穸二字從穴無<md:KR4d0418_SBCK_002-12b>¶　疑其為塜壙之稱也而杜氏以為長夜晏子之論陳¶
　氏曰民人疾痛而燠休之燠休云者亦温煦安息之¶
　意耳而杜氏以為痛念之聲未曉其說也¶
衛獻公復國大夫逆於門者頷之而已頷盖㣲㸃首之¶
　貌而注以為揺頭誤矣¶
左傳定公五年三月於越入吴注以於為發聲竊謂經¶
　語發聲之體此字不安闕疑可也
<pb:KR4d0418_WYG_002-13a>
楚子圍蕭還無社號申叔展叔展曰有麥麴乎曰無有<md:KR4d0418_SBCK_002-13a>¶　山麴窮乎曰無河魚腹疾柰何曰目於眢井而拯之¶
　若為茅絰哭井則已明日蕭潰申叔視其井則茅絰¶
　存焉號而出之杜氏以茅絰哭井為叔展教無社以¶
　文勢觀之殆是無社教叔展也¶
曲禮云若夫坐如尸立如齊若夫云者止是語辭而注¶
　云若欲為丈夫行道之人皆弗忍也行道猶言行路¶
　耳孟子所謂行道之人弗受陳軫所謂行道之人盡
<pb:KR4d0418_WYG_002-13b>
　知之是也而注以為行仁義至於君子不盡人之歡<md:KR4d0418_SBCK_002-13b>¶　不竭人之忠則曰歡謂飲食忠謂衣服之物吾不知¶
　歡何以為飲食而忠何以為衣服之物也鄭氏之謬¶
　妄如此¶
禮記有閒傳其義未詳鄭氏云記䘮服之間輕重所宜¶
　此特以經文意之耳一間字如何包許意¶
史記吴世家云子胥将死曰抉吾眼置之吴東門以觀¶
　越之㓕吴此特一時忿詞而已而吕氏春秋言夫差
<pb:KR4d0418_WYG_002-14a>
　寔抉其目著之門殆未可信揚子論子胥曰諫吴不<md:KR4d0418_SBCK_002-14a>¶　式不能去卒眼之注引史記為說予謂眼之絶不成¶
　語或者字之訛也歟若果用此事則正當引吕氏春¶
　秋耳¶
　
　
　
　
<pb:KR4d0418_WYG_002-14b>
　
　
　
　
　
　
　
　滹南集巻二
