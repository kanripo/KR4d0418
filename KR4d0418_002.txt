# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:37.890837
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0411-002滹南遺老集-卷第二.
<pb:KR4d0418_SBCK_002-1a>¶
滹南遺老集卷之二¶
　　　　　　　　　　　滹南王若虚　從之¶
　　五經辨惑¶
孔子言䘮欲速貧死欲速朽曽子信之有若疑之子游¶
　証之更相辨明而其理乃定有若之賢似過于曾子¶
　要皆以孔子為凖而非其𫠦自見也使孟子處之當¶
　不如此盖君子之道人情而已䘮而遂欲速貧死而¶
　遂欲速朽非人情也不近人情便非君子之道¶
<pb:KR4d0418_SBCK_002-1b>¶
檀弓云穆伯之䘮敬姜晝哭文伯之䘮晝夜哭孔子曰¶
　知禮矣鄭氏曰䘮夫不夜哭嫌思情性也坊記亦有¶
　寡婦不夜哭之文注又曰嫌思人道也予謂哀戚之¶
　至無暇避嫌先王制禮亦必不委曲至此特出于漢¶
　儒之私意耳又云文伯之䘮敬姜據其牀而不哭曰¶
　吾有斯子也吾以將爲賢人也今及其死也朋友諸¶
　臣未有出涕者而内人皆行哭失聲斯子也必多曠¶
　于禮矣夫予謂朋友諸臣未有出涕者是或文伯之¶
<pb:KR4d0418_SBCK_002-2a>¶
　無取至于妻妾行哭此則人情之常義所當然者豈¶
　𫠦以卜其賢否哉母子天属也一有𫠦恨而遂忘其¶
　哀亦太忍而不慈矣又何足爲賢而録之且前既言¶
　文伯之喪敬姜晝夜哭而又此說非自相反覆耶¶
鄭氏釋三老五更之義曰三老五更各一人皆年老更¶
　事致仕者也名以三五者取象三辰五星天𫠦因以¶
　照明天下其說甚陋以更爲更誤字既已不安而¶
　三五之稱又不知從何而知爲星辰也古人命名定¶
<pb:KR4d0418_SBCK_002-2b>¶
　不如此及注樂記則曰三老五更　言之皆老人更¶
　知三徳五事者孔頴達見其矛盾則從而為之説曰¶
　其義相包夫以一經一事一人觧之而自立二義可¶
　乎宋均注孝經援神契曰三老知天地之事者五更¶
　知五行之更代者劉原父云天地之事當作天地人¶
　事此又以三才五行當之也臆説呶呶孰知真是蔡¶
　邕謂更當為&KR0369;盖長老之稱字與更相似書者遂誤¶
　為更耳嫂字女傍&KR0369;今亦為更以是知應為&KR0369;又以¶
<pb:KR4d0418_SBCK_002-3a>¶
　三為三人五為五人此最近于人情故裴松之稱其¶
　有四而穎達以非鄭義不取何獨言鄭氏之専也漢¶
　官儀曰三老五更皆取有首妻男女全具者無謂之¶
　甚尤為可笑抑此皆不足辨也盖&KR0052;㫖迂誕自非先¶
　王之禮耳天子之尊賢至于師之盡矣&KR0278;其禮貌厚¶
　其禄賜有謀則就而不敢召唐虞三代不過如是而¶
　巳何至躬親侍膳袒而割牲執醤而饋執爵而酳著¶
　冕持干而舞乎稷契臯陶伊尹傅説太公周召之徒¶
<pb:KR4d0418_SBCK_002-3b>¶
　不聞有當此禮者餘復何人而可以當之哉雖委巷¶
　之談不至是矣説者又謂以父兄飬之𫠦以示天下¶
　孝悌嗚呼親其親長其長孝悌者旌之不然者懲之¶
　可以教天下矣耆老縱賢要亦臣子而以父兄事之¶
　不亦悖乎盖漢儒集禮雑取異説以亂聖人之&KR0052;時¶
　君世主好名而&KR0127;信則或勉強而一行然見于史者¶
　&KR0138;三數人豈非為下者慙怍而不能安為上者矯拂¶
　而不可久耶胡致堂徒怪其行之者寡傷古道難復¶
<pb:KR4d0418_SBCK_002-4a>¶
　而不知此等寔非可行之事也三樵林東獨鄙其說¶
　以爲漢儒撰出而不之取正與愚意暗同然千載之¶
　間而能知其非者唯一見此人則夫特達不惑之士¶
　世豈易得哉¶
&KR0137;問禮記三宥制刑之說何如曰先王之法亦求其實¶
　而已哀矜審慎則有之至于當罪無疑而必有三宥¶
　焉以爲有司當執法而人主貴收恩此後世之虚文¶
　而非先王之正道也成王命君陳曰予曰辟爾惟勿¶
<pb:KR4d0418_SBCK_002-4b>¶
辟予曰宥爾惟勿宥惟厥中斯則得其正道矣¶
文王世子萹既言文王為世子朝王季之法&KR0071;言武王¶
夢帝與九齡周公撻伯禽之事而終之曰文王之為¶
世子也既言凡學世子及學士必時之法&KR0071;以釋奠¶
養老之事而終之曰教世子既言三王教世子之法¶
&KR0071;以周公踐阼之事而終之曰周公踐阼此三語者¶
其于文𫝑為贅恐亦如子貢問樂之𩔖而鄭氏皆云¶
題上事吾𫠦不曉也¶
<pb:KR4d0418_SBCK_002-5a>¶
文王世子云武王夢帝與九齡文王曰我百爾九十吾¶
　與爾三焉鄭注謂文王以勤&KR0104;損壽武王以&KR0483;樂延¶
　年紕繆之甚固不必辨孔氏既知天定之数不可增¶
　減而云文王言與女三者示其傳基業于武王欲使¶
　武王承其𫠦傳之業乃教戒之義訓非自然之理審¶
　如此言則帝與之数復何以説盖不知&KR0052;文詭誕自¶
　不足信也¶
禮器云禮之近于人情者非其至者也此㝡害禮夫聖¶
<pb:KR4d0418_SBCK_002-5b>¶
　人制禮未甞不出于人情而曰近之者非其至是豈¶
　君子之言耶¶
内則曰聘則為妻奔則為妾夫次室而下皆妾也非&KR0825;¶
　指奔者而言使奔而為嫡遂不謂之妻乎彼所謂天¶
　子諸侯之妾亦皆出于奔者乎鄭氏曰妾之言接也¶
　聞彼有禮走而往焉以得接見于君子予謂女之奔¶
　人直&KR0075;佚耳亦鑚穴踰墻之𩔖豈因有禮而往亦豈¶
　君子之所當接者哉¶
<pb:KR4d0418_SBCK_002-6a>¶
樂記末章子貢與師乙問答聲歌之義而終之曰子貢¶
　問樂此必重出或有闕文而鄭氏曰上下同羙之也¶
　大是繆説無足信焉¶
三代損益不同制度名物容有差殊然漢儒所記遂事¶
　事分别雖道徳理義萬世不可易者亦或以為異尚¶
　而偏勝不亦過乎如忠敬質文之説前人既有辨其¶
　非者矣至表記云夏道先賞而後罸殷人先罸而後¶
　賞周之賞罸用爵列讀之令人失笑夫賞罸之用視¶
<pb:KR4d0418_SBCK_002-6b>¶
　乎功罪而巳先後輕重皆以𩔖相從而謂夏必先賞¶
　而後罸殷必先罸而後賞周之賞罸惟以官爵尊卑¶
　爲差雖三尺之童亦知其甚繆而學者信之以爲先¶
　王之法聖人之經悲夫至于尊而不親親而不尊等¶
　說皆不足取也¶
䘮服之制親疎䡖重固有等差至其哭主于哀則一而¶
　已而記禮者曰斬衰之哭往而不反齊衰之哭若往¶
　而反大功之哭三曲而偯小功緦麻哀容可也注云¶
<pb:KR4d0418_SBCK_002-7a>¶
　三曲者一舉聲而三折也偯聲餘從容也哭母而降¶
　父一等已爲可笑至大功而下又有曲折從容之度¶
　是與教歌謳無異豈復有哀耶甚矣漢儒之怪也¶
禮小功不税而曾子譏之吾以爲是孔氏皆䘮出母而¶
　子思變之吾以爲非禮者人情而已矣¶
東萊云周禮者古帝王之舊典禮&KR0052;也始于上古而成¶
　于周故曰周禮予謂此書迂濶煩凟不可施之于世¶
　謂之周禮已自不可信又可謂古帝王之典乎¶
<pb:KR4d0418_SBCK_002-7b>¶
孝經稱君子事君將順其羙夫人主有善因而誘引成¶
　就之所謂將順也北齊常山王演數諫文宣王晞止¶
　之曰一旦禍出理外將柰殿下家業何乞且將順日¶
　慎一日太宗嘗責宇文士及之佞對曰南衙諸臣面¶
　折廷諍陛下不得舉手臣若不少有將順雖貴為天¶
　子亦何聊此乃為阿䛕而巳豈孝&KR0052;之義哉¶
孔子誅少正卯事誰所傳乎其始見于荀卿之書而吕¶
　氏春秋劉向説苑家語史記皆取而載之作王制者¶
<pb:KR4d0418_SBCK_002-8a>¶
　亦依倣其意者著爲必殺之令後世遂信以爲聖人¶
　之大莭而不復疑以予觀之殆妄焉耳刑者君子之¶
　所慎不淂巳而後用者罪不至于當死其敢以意殺之¶
　乎故曰與其殺不辜寕失不經殺一不辜雖得天下¶
　而不爲此聖賢相傳以爲忠厚之至者若乃誣其疑¶
　似𤼵其𨼆伏逆詐以爲明徑行以爲果按之無迹加¶
　之無名而曰吾以懲奸雄而防禍亂是則申商曺馬¶
　隂賊殘忍之術而君子不貴也昔者四凶天下之所¶
<pb:KR4d0418_SBCK_002-8b>¶
　同患而帝尭亦固知之矣然卒不誅逮舜之世而後¶
　有流竄放殛之事猶不盡置之死盖古人之重殺如¶
　此少正夘魯之聞人自子貢不就其罪就如孔子之¶
　說亦何遽至于當死而乃一朝無故而尸諸朝天下¶
　其能無議而孔子之心亦豈得安乎夫夘兼五者之¶
　惡借或可除而曰有一于人皆所不免然則世之被¶
　戮者不勝其衆矣尹諧潘正之属不見于&KR0052;傳姑置¶
　無論如管蔡王室之親敢爲叛逆罪孰大于是者而¶
<pb:KR4d0418_SBCK_002-9a>¶
　夘與之同罸無乃不倫乎至于華士尤非其比韓非¶
　曰華士自言不臣天子不友諸侯耕而食掘而飲無¶
　求于人不仕而事力太公聞之曰不臣天子是望不¶
　得而臣也不友諸侯是望不得而使也無求于人不¶
　仕而事力是望不得以賞罸&KR0134;禁也遂執而殺之信¶
　斯言也則華士特介潔之流雖非中行詎可殺之王¶
　肅惟知韓子之不足憑而不知荀卿𫠦傳亦自無稽¶
　也東坡蘇氏曰此&KR0369;自知命薄必不久在相位故及¶
<pb:KR4d0418_SBCK_002-9b>¶
　其未去𤼵之苟少遲疑巳為&KR0407;所圖矣夫君子循理¶
　而行不可則止寕人負我母我負人使夘誠當死自¶
　有常刑豈必如仇敵相軋以先舉為得計哉蘇氏常¶
　以晋武不殺劉元海明皇不殺安禄山為盛徳事其¶
　論甚髙可為萬世法顧復有此説何耶嗚呼士生千¶
　載之後不獲親見聖人是真偽無從而質之則亦求¶
　乎義理之安而合乎人情之常而巳自三傳而下託¶
　聖賢以駕已説者何可勝数盖不足盡信焉三山林¶
<pb:KR4d0418_SBCK_002-10a>¶
　少頴近代之名儒也其于孔氏兵萊人墮三都等皆¶
　排之而不取且曰説者徒謂聖人嘗用于魯必當有¶
　功故欲以是加其羙而不知反汚辱之可謂切中陋¶
　學之病矣誅卯之事亦此𩔖也哉荀卿又曰有父子¶
　訟者孔子同狴執之三月不别其父請正孔子舍之¶
　季孫不説孔子為言教化不至不當遂民之意㡬三¶
　百語永嘉葉氏曰少正夘之誅果于察姦非先王之¶
　正刑不治父子訟以待其心之自回所謂正刑也竊¶
<pb:KR4d0418_SBCK_002-10b>¶
　亦以為不然考諸論語孔子之告子張不教而殺¶
　謂之虐曾子之戒陽膚曰上失其道民散久矣如得¶
　其情則哀矜而勿喜荀卿之説推此意而為之耳方¶
　之誅卯固若近厚至其過正而非人情則一也審可¶
　罪也當即刑之審可恕也當諭而遣之并執其父三¶
　月不别至于請止而後赦吾不知彼之請止果其心¶
　之回耶抑不勝囚縶之苦而求脱也使彼心不回而¶
　终莫之請孔子將何以處之且教化不至非一日之¶
<pb:KR4d0418_SBCK_002-11a>¶
　故也上未可責其遽行下未可望其遽服而况有罪¶
　者皆持此説以貸之則小人得以藉口而益輕犯法¶
　矣病痛𤼵于身而&KR0077;藥投石委之不治曰是攝養之¶
　不至也夫攝養不至則信有罪矣而已𤼵之疾亦安¶
　得不治乎盖論語云不教而殺者謂其先務之不知¶
　而專事其末耳非以刑為可廢也哀矜而勿喜者恐¶
　其以察慧為&KR0014;而幸于殺人耳非謂遂不治其罪也¶
　荀卿因此設過正之事以驚世俗以為衆疑于無罪¶
<pb:KR4d0418_SBCK_002-11b>¶
　者而遽誅之疑于必殺者而卒赦之操縱無常開闔¶
　不測此孔子𫠦以異于凡人者而不知聖人正不如¶
　是也¶
家語載孔子之言曰婦有七出三不去七出謂不順父¶
　母者無子者&KR0075;僻者嫉妬者惡疾者多口舌者&KR0060;盗¶
　者三不出謂有所取無所歸也與共更三年之䘮也¶
　先貧賤而後富貴也後世本之以為律令雖犯七出¶
　而有三不去之名者亦不得出斯果孔子意乎曰非¶
<pb:KR4d0418_SBCK_002-12a>¶
　也惡疾無子出于不幸而非其罪自不當出若乃失¶
　莭而&KR0075;僻不孝而違父母是則罪之大者雖有不去¶
　之名亦安得存之至于嫉妬口舌之𩔖量其&KR0127;重而¶
　處之可也又曰女有五不取謂逆家子亂家子世有¶
　刑人子有惡疾子䘮父長子此亦非也君子之娶婦¶
　固有所擇而此五者固在所疑然不至皆可棄也¶
　今立言而使之勿取是絶物也聖無絶物之法¶
左傳椘子將死属群臣以窀穸之事窀穸二字從穴無¶
<pb:KR4d0418_SBCK_002-12b>¶
　疑其為塜壙之稱也而杜氏以為長夜晏子之論陳¶
　氏曰民人疾痛而燠休之燠休云者亦温煦安息之¶
　意耳而杜氏以為痛念之聲未曉其説也¶
衛獻公復&KR0038;大夫逆于門者頷之而巳頷盖㣲㸃首之¶
　貌而注以為揺頭誤矣¶
左傳定公五年三月于越入吴注以於為𤼵聲&KR0060;謂&KR0052;¶
　語𤼵聲之體此字不安闕疑可也¶
楚子圍蕭還無社號申叔展叔展曰有麥麴乎曰無有¶
<pb:KR4d0418_SBCK_002-13a>¶
　山鞠窮乎曰無河魚腹疾奈何曰目于眢井而極之¶
　若為茅&KR0052;哭井則已明日蕭潰申叔視其井則茅&KR0052;¶
　存焉號而出之杜氏以茅&KR0052;哭井為叔展教無社以¶
　文𫝑&KR0026;之殆是無社教叔展也¶
曲禮云若夫生如尸立如齋若夫云者止是語辭而注¶
　云若欲為文夫行道之人皆弗忌也行道猶言行路¶
　耳孟子𫠦謂行道之人弗受陳軫𫠦謂行道之人盡¶
　知之是也而注以為行仁義至于君子不盡人之&KR0172;¶
<pb:KR4d0418_SBCK_002-13b>¶
　不竭人之忠則曰&KR0172;謂飲食忠謂衣服之物吾不知¶
　&KR0172;何以爲飲食而忠何以爲衣服之物也鄭氏之謬¶
　妄如此¶
禮記有閒傳其義未詳鄭氏云記䘮服之間&KR0127;重所宜¶
　此特以經文意之耳一間字如何包許意¶
史記吳世家云子胥將死曰抉吾眼置之吳東門以&KR0026;¶
　越之滅吳此特一時忿詞而已而吕氏春秋言夫差¶
　實抉其目著之門殆未可信&KR0045;子論子胥曰諫吳不¶
<pb:KR4d0418_SBCK_002-14a>¶
　式不能去卒眼之注引史記為説予謂眼之絶不成¶
　語或者字之訛也歟若果用此事則正當引吕氏春¶
　秋耳¶
滹南遺老集卷二¶
<pb:KR4d0418_SBCK_002-14b>¶
