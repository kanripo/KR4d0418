# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_010-1a>
#+PROPERTY: JUAN 11

¶
<md:KR4d0418_SBCK_011-1a>¶
<pb:KR4d0418_WYG_011-1a>
欽定四庫全書
　滹南集巻十一¶　　　　　金　王若虚　撰¶
　　史記辨惑
　　　取舎不當辨¶
遷史之例惟世家最無謂顔師古曰世家者子孫為大¶
　官不絶也諸侯有國稱君降天子一等耳雖不可同¶
　乎帝紀亦豈可謂之世家且既以諸侯為世家則孔¶
　子陳涉将相宗室外戚等復何預也抑又有大不安<md:KR4d0418_SBCK_011-1b>¶
<pb:KR4d0418_WYG_011-1b>
　者曰紀曰傳曰表書皆篇籍之目也世家特門第¶之
　稱猶彊族大姓云爾烏得與紀傳字為類也然古¶今
　未有知其非者亦可怪矣然則列國宜何稱曰國¶志
　國語之類何所不可在識者定之而已¶
史記諸世家徃徃隨年附見他國大事至於列傳亦或¶
　有之徒亂其文無闗義理夫左氏編年本紀諸國之¶
　事或先經以始事或後經以終義互相發明故可也¶
　如遷史者各有傳記足以自見何必爾邪近代蘇子<md:KR4d0418_SBCK_011-2a>¶
<pb:KR4d0418_WYG_011-2a>
　容嘗自言其強記之法云吾毎以一嵗中大事為目¶
　欲記當年事則不忘矣如某年改元其年有某事某¶
　年命相其年有某事則記事之一法也太史公書恐¶
　亦此意嗚呼史書法言也豈徒備強記而已哉蘓氏¶
　之說不足信魯世家有云徃年冬晉殺其君厲公孔¶
　子世家有云明嵗子路死於衛子路傳有云是時子¶
　貢為魯使於齊魏世家有云其後十四嵗而孔子相¶
　魯夫當年事且不宜附而又及徃年明嵗同時十數<md:KR4d0418_SBCK_011-2b>¶
<pb:KR4d0418_WYG_011-2b>
　年之後者何邪¶
禹之平水土箕子之作洪範史但言其事目足矣而全¶
　載二書甚無謂盖聖經自傳不待表出徒增冗滯耳¶
　劉子𤣥唯知孟堅地理志全冩禹貢之非而不譏遷¶
　史之謬何邪¶
遷採摭異聞小說習陋傳疑無所不有許由之事既知¶
　其非矣而又惑於箕山之塜殆是胸中全無一物也¶
史記老子傳訓誨孔子如門弟子而孔子嘆其猶龍者<md:KR4d0418_SBCK_011-3a>¶
<pb:KR4d0418_WYG_011-3a>
　盖出於荘周寓言是何足信而遂以為實録乎至於¶
　成王剪桐以封唐叔周公吐握以待士孔子不假盖¶
　於子夏曾子以蒸梨而出妻皆委巷之談戰國諸子¶
　之所記非聖賢之事而一切信之子由為古史遷之¶
　妄謬去之殆盡矣而猶有此等盖可恨云¶
伯夷傳云余悲伯夷之意暏軼詩可異焉傳曰云云傳¶
　曰二字吾所不曉索隐云謂吕氏春秋韓詩外傳也¶
　信如是說則遷記古人事孰非摭諸前書者而此<md:KR4d0418_SBCK_011-3b>¶獨
<pb:KR4d0418_WYG_011-3b>
　稱傳乎¶
新城三老董公遮說漢王以為兵出無名故不成明其¶
　為賊敵乃可服者此殊切於義理故孟堅全載其說¶
　而遷但云說以義帝死故大簡而不備矣且止於義¶
　帝死故則謂之告可也何必云說哉¶
吕后之名既列於本紀而其事跡始末亦隨處具見而
　外¶戚世家又云吕娥姁為髙祖正后男為太子及戚
　姬¶等事恐不須也若唐武氏事跡猥多紀中所不可
<pb:KR4d0418_WYG_011-4a>
　悉<md:KR4d0418_SBCK_011-4a>¶故再入后妃傳其例自别¶
吕后紀末云代王立為天子二十三年崩謚為孝文皇¶
　帝按此言代王為天子但以終誅吕之事耳其崩與¶
　謚則本紀自具何必及之邪¶
吕后紀先云封吕嬃為臨光侯不言嬃之為誰而後乃¶
　云太后女弟吕嬃失其次矣豈前所稱者别為一人¶
　邪¶
漢文諸詔班固皆書詔而遷稱上曰按其文意當以詔<md:KR4d0418_SBCK_011-4b>¶
<pb:KR4d0418_WYG_011-4b>
　字為是¶
竇嬰傳云景帝欲用嬰嬰固辭上曰天下方有急王孫¶
　寕可讓耶王孫嬰之字也班氏著之傳首是矣今遷¶
　不著讀者何以知之始既不著則當云字謂耳然嬰¶
　貴戚大臣非他附見者亦不宜用此法也¶
義縱傳云寗成家居上欲以為郡守御史大夫𢎞曰臣¶
　居山東為小吏時寗成為濟南都尉其治如狼牧羊¶
　成不可使治民上乃拜為闗都尉嵗餘闗東吏𨽻<md:KR4d0418_SBCK_011-5a>¶郡
<pb:KR4d0418_WYG_011-5a>
　國號曰寕見乳虎無值寗成之怒此正當入本傳¶而
　書於縱傳何耶雖下有破碎其家事亦不須也¶
張湯傳云趙禹為人亷倨為吏以来舎無食客公卿相¶
　造請禹禹終不報謝務在絶知交賔客之請孤立行¶
　一意已見文法輙取亦不覆案求官屬隂罪此叚¶與
　湯事非必相須亦止當併於禹傳至亷頗趙奢張¶蒼
　周昌魏其武安等傳皆是類也¶
律書之首以為律為萬事根本而其於兵械尤重武王<md:KR4d0418_SBCK_011-5b>¶
<pb:KR4d0418_WYG_011-5b>
　伐紂吹律聼聲推孟春以至於季冬殺氣相并而音¶
　尚宫同聲相從乃物之自然此固可矣乃復備論帝¶
　王以来用兵之事而終於漢文厭兵百姓樂業幾七¶
　百言何闗於律意哉斯實無謂之甚而邵氏極稱之¶
　以為此其髙古雄深非他人拘窘所能到者嗚呼文¶
　章必有規矩凖䋲雖六經不能廢顧乃以踈闊為髙¶
　深緻宻為拘窘何等繆論也又有謂此本為兵書者¶
　若果兵書復安用許多律吕事大都皆出於畏遷而<md:KR4d0418_SBCK_011-6a>¶
<pb:KR4d0418_WYG_011-6a>
　不敢議其非故妄云云耳¶
史之立傳自忠義孝友循吏烈女儒學文苑與夫酷吏¶
　佞倖隐逸方術之類或以善惡示勸戒或以技能備¶
　見聞皆可也至於滑稽㳺侠刺客之屬既已幾於無¶
　謂矣乃若貨殖之事特市井鄙人所為是何足以¶汚
　編録而遷特記之乎班固徒譏遷之稱述崇勢利¶而
　羞賤貧然亦不知其傳之不必立也是故襲而存¶之
　范曄而下皆無此目得其體矣<md:KR4d0418_SBCK_011-6b>¶
<pb:KR4d0418_WYG_011-6b>
史記索隐謂司馬相如傳不宜在西南夷下大宛傳不¶
　宜在酷吏㳺侠之間此論固當然凡諸夷狄當以類¶
　相附則匈奴亦豈得在李廣衛青之間乎循吏儒林¶
　而下一莭之人皆居列傳之末盖得體矣及至刺客¶
　乃獨第之李斯之上循吏則第之汲鄭之上復何意¶
　哉¶
　
　滹南集巻十一
