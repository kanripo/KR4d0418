# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.265176
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0411-011滹南遺老集-卷第十一.
<pb:KR4d0418_SBCK_011-1a>¶
滹南遺老集卷之十一¶
　　　　　　　　　　滹南王若虚　從之¶
　　史記辨惑(三)¶
　　　　取&KR0213;不當辨¶
&KR0118;史之例惟世家最無謂顔師古曰世家者子孫為大¶
　官不絶也諸侯有國稱君降天子一等耳雖不可同¶
　乎帝紀亦豈可謂之世家且既以諸侯為世家則孔¶
　子陳渉將相宗室外戚等復何預也抑又有大不安¶
<pb:KR4d0418_SBCK_011-1b>¶
　者曰紀曰𫝊曰表曰書皆篇籍之目也世家特門第¶
　之稱猶强族大姓云爾烏得與紀傳字為𩔖也然古¶
　今未有知其非者亦可&KR0988;矣然則列國宜何稱曰國¶
　志國語之𩔖何𫠦不可在識者定之而已¶
史記諸世家往往随年附見他國大事至于列傳亦㦯¶
有之徒亂其文無関義理夫左氏編年夲紀諸國之¶
事&KR0137;先&KR0052;以始事&KR0137;後經以終義互相𤼵明故可也¶
如遷史者各有傳記足以自見何必爾耶近代蘇子¶
<pb:KR4d0418_SBCK_011-2a>¶
　容嘗自言其強記之法云吾每以一&KR0010;中大事爲目¶
　欲記當年事則不忘矣如某年改元其年有某事某¶
　年命相其年有某事則記事之一法也太史公書恐¶
　亦此意嗚呼史書法言也豈徒偹強記而巳哉蘇氏¶
　之說不足信魯世家有云往年冬晋殺其君厲公孔¶
　子世家有云明&KR0010;子路死于衛子路傳有云是時子¶
　貢爲魯使于齊魏世家有云其後十四&KR0010;而孔子相¶
　魯夫當年事且不宜附而又及徃年明&KR0010;同時十数¶
<pb:KR4d0418_SBCK_011-2b>¶
　年之後者何耶¶
禹之平水土箕子之作洪範史但言其事目足矣而全¶
　載二書甚無謂盖聖經自傳不待表出徒増冗滯耳¶
　劉子元唯知孟堅地理志全寫禹貢之非而不譏遷¶
　史之謬何耶¶
遷采摭異聞小説習陋傳疑無𫠦不有許由之事既知¶
　其非矣而又惑于箕山之冢殆是胸中全無一物也¶
史記老子傳訓誨孔子如門弟子而孔子嘆其猶龍者¶
<pb:KR4d0418_SBCK_011-3a>¶
盖出于荘周寓言是何足信而遂以爲寔録乎至于¶
成王剪葉以封唐叔周公吐握以待士孔子不假盖¶
　于子夏曽子以蒸梨而出妻皆委巷之談𢧐國諸子¶
　之𫠦記非聖賢之事而一切信之子由爲古史遷之¶
妄&KR0861;去之殆盡矣而猶有此等盖可恨云¶
伯夷傳云余悲伯夷之意睹軼詩可異焉傳曰云云傳¶
　曰二字吾𫠦不暁索𨼆云謂吕氏春秋韓詩外傳也¶
信如是說則遷𫠦記古人事孰非摭諸前書者而此¶
<pb:KR4d0418_SBCK_011-3b>¶
　獨稱𫝊乎¶
新城三老董公遮&KR0003;漢王以為兵出無名故不成明其¶
　為賊敵乃可服者此殊切于義理故孟堅全載其説¶
　而遷但云説以義帝死故太簡而不偹矣且止于義¶
　帝死故則謂之告可也何必云説哉¶
吕后之名既列于本紀其事跡始末亦随處具見而外¶
　戚世家又云吕娥姁為髙祖正后男為太子及戚姬¶
　等事恐不湏也&KR0002;唐武氏事跡猥多記中所不可悉¶
<pb:KR4d0418_SBCK_011-4a>¶
　故再入后妃傳其例自别¶
吕后紀末云代王立為天子二十三年崩謚為孝文皇¶
　帝按此言代王為天子但以終誅吕之事耳其崩與¶
　謚則本紀自具何必及之耶¶
吕后紀先云封吕&KR0912;為臨光侯不言&KR0912;之為誰而後乃¶
　云太后女弟吕&KR0912;失其次矣豈前所稱者别為一人¶
　耶¶
漢文諸詔班固皆書詔而遷稱上曰按其文意當以詔¶
<pb:KR4d0418_SBCK_011-4b>¶
　字為是¶
竇嬰傳云景帝欲用嬰嬰固辭上曰天下方有急王孫¶
　寕可讓耶王孫嬰之字也班氏著之傳首是矣今遷¶
　不著讀者何以知之始既不著則當云字謂耳然嬰¶
　貴戚大臣非他附見者亦不宜用此法也¶
義縱傳云甯成家居上欲以為郡守御史大夫𢎞曰臣¶
　居山東為小吏時甯成為濟南都尉其治如狼牧羊¶
　成不可使治民上乃拜成為関都尉&KR0010;餘関東吏&KR0674;¶
<pb:KR4d0418_SBCK_011-5a>¶
　郡國號曰寕見乳虎無值甯成之怒此正當入本傳¶
　而書于縱傳何耶雖下有破碎其家事亦不湏也¶
張湯傳云趙禹爲人亷倨爲吏以來舍無食客公卿相¶
　造請禹禹終不報謝務在絶知友賔客之請孤立行¶
　一意而巳見文法輙取亦不覆案求官属隂罪此叚¶
　與湯事非必相湏亦止當併于禹傳至亷頗趙奢張¶
　蒼周昌魏其武安等傳皆是𩔖也¶
律書之首以爲律爲萬事根本而其于兵械尤重武王¶
<pb:KR4d0418_SBCK_011-5b>¶
　伐紂吹律聼聲推孟春以至于季冬殺&KR0148;相并而音¶
　尚宫同聲相從乃物之自然此固可矣乃復偹論帝¶
　王以來用兵之事而終于漢文獻共百姓樂業㡬七¶
　百言何関于律意哉斯寔無謂之甚而邵氏極稱之¶
　以爲此其髙古雄深非他人拘窘𫠦能到者嗚呼文¶
　章必有規矩凖繩雖六&KR0052;不能廢頋乃以疎濶爲髙¶
　&KR0055;緻宻爲拘窘何等謬論也又有謂此本爲兵書者¶
　若果兵書復安用許多律吕事大都皆出于畏遷而¶
<pb:KR4d0418_SBCK_011-6a>¶
　不敢議其非故妄云云耳¶
史之立傳自忠義孝友循吏烈女儒學文苑與夫酷吏¶
　佞倖隐&KR0483;方術之𩔖或以善惡示&KR0134;戒或以技能偹¶
　見聞皆可也至于滑稽㳺俠刺客之属既巳㡬于無¶
　謂矣&KR0002;乃貨殖之事特市井鄙人所為是何足以¶
　汚編録而遷特記之乎班固徒譏遷之稱述崇𫝑利¶
　而羞賤貧然亦不知其傳之不必立也是故&KR0670;而存¶
　之范&KR0110;而下皆無此目得其體矣¶
<pb:KR4d0418_SBCK_011-6b>¶
史記索隐謂司馬相如傳不宜在西南夷下大宛傳不¶
　宜在酷吏㳺俠之間此論固當然凡諸夷狄當以𩔖¶
　相附則匃奴亦豈得在李廣衛青之間乎循吏儒林¶
　而下一節之人皆居列傳之末盖得體矣及至刺客¶
　乃獨第之李斯之上循吏則第之汲鄭之上復何意¶
　哉¶
滹南遺老集卷十一¶
