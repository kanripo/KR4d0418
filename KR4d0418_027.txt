# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.911562
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0411-027滹南遺老集-卷第二十七.
<pb:KR4d0418_SBCK_027-1a>¶
滹南遺老集卷之二十七¶
　　　　　　　　　　滹南王若虚　從之¶
　　臣事實辨¶
揚子以子胥鞭尸藉館爲非東坡曰父不受誅子復讎¶
　禮也生則斬首死則鞭尸&KR0036;其至痛無所擇也是以¶
　昔之君子皆哀而恕之雄獨非人子乎子由論之則¶
　不然曰士不幸至此不足以言功名矣而至鞭舊君¶
　以逞志逆天而傷義卒以盡忠而䘮其軀豈非天哉¶
<pb:KR4d0418_SBCK_027-1b>¶
　傭夫曰子由之論是矣君父之尊一也而君復統其¶
　父知有父而不知有君亦何以立天下員雖不仕然¶
　身居楚國而父為楚官則員亦楚之臣也臣無讐君¶
　之義楚子之&KR0075;刑固有罪矣而員之報之無乃已甚¶
　乎為員之計不過無食其禄而已夫君非至明誅殺¶
　之閒不能無濫使為臣子者皆得推刄而報之則國¶
　家豈復有法而逆亂之事何時而已也若員者勇而¶
　無禮敢為而不顧者也至其&KR0003;吴王僚伐楚而王未¶
<pb:KR4d0418_SBCK_027-2a>¶
　即從因之進専諸於公子光而使弑之葢求以逞其¶
　怨毒則凡可以得志者靡所不爲既自賊其君而又¶
　賊人之君員真小人也哉&KR0045;子譏之未爲過論而東¶
　坡以爲非人子然則蘇氏獨非人臣乎張南軒嘗與¶
　人議員立廟事云在吳則可在楚則不可員而有靈¶
　必不享於楚地葢謂忠於吴而不忠於楚耳予謂員¶
　之於闔廬則忠於僚則賊其享於吴亦恐未安也¶
退之論范蠡招文種事畧曰爲人謀而不忠有&KR0716;君之¶
<pb:KR4d0418_SBCK_027-2b>¶
　智而無事君之義若以長頸之狀難以同樂則舉吴¶
　之後還越之日泛輕舟逰五湖者豈唯范子乎其移¶
　文種之書猶拔勾踐之劍也勾踐何過哉其文辭不¶
　甚佳此必少年所作故黜於外集而世亦無稱道者¶
　獨宋孫漢公謂其意出千古予以爲然蠡雖功成然¶
　句踐之眷方隆而所期望者未艾也盍亦爲之勉留¶
　而徐以禮請則終始之義庶幾兩全而决意不回若¶
　棄仇讎者王以誅賞動之則曰君行令臣行義卒潜¶
<pb:KR4d0418_SBCK_027-3a>¶
　遁去揆以人情王既不能堪矣乃又移書同志誦王¶
　之短而示已之見幾種也不智亦因謝病不朝王未¶
　嘗負二子而二子負王安得不&KR0036;怒而殺之乎以史¶
　&KR0019;考之勾踐無不道之事惟種受誅而實其自取則¶
　長頸之相葢亦無驗也嗚呼范蠡春秋之豪才畧有¶
　餘而仁義不足者也以今日待其君如此其薄則向¶
　來所以黽勉從事者特假之以為功名之資耳夫豈¶
　誠意哉然而千古髙之以為羙談其視貪榮嗜利死¶
<pb:KR4d0418_SBCK_027-3b>¶
　而不悔者固為賢矣以君子忠爱之道律之殆未滿¶
　人意也¶
蕭何治未央宫事論者不一或以為非是或以為當然¶
　或又疑其所為有深意何其紛紛也彼以刀筆吏監¶
　土木功不能無過制者其對上之言姑以自解云爾¶
　此固不足深責然亦何可妄舉哉大抵漢&KR0004;君臣&KR0011;¶
　無學術暗於義理其舉措之際亦多踈矣而後世每¶
　以聖賢事業期之宜其為&KR0003;之多曲也¶
<pb:KR4d0418_SBCK_027-4a>¶
程晏論曹&KR0153;譬之飲牛於汚泥而不即清淵吕祖謙論¶
　陸賈叔孫通譬之避&KR0040;於荒城而不求大厦皆恨其¶
　不以三代之隆輔漢也嗚呼三代之事豈漢祖之可¶
　望而數子之才亦豈王者之佐乎彼自量其分而行¶
　其力之所及是矣而世儒每過期之此書生不通之¶
　論也¶
昔人之論葢有語病而意實不然者張釋之與文帝争¶
　犯蹕事曰方其時上使誅之則巳近世儒者往往譏¶
<pb:KR4d0418_SBCK_027-4b>¶
　之以為開人主殺人之端固似有理然一時之意姑¶
　為守分而言何暇慮及此乎王肅諫魏明帝亦嘗引¶
　此曰廷尉天子之吏也猶不可以失平而天子之身¶
　反可以惑謬乎重於為巳而輕於為君不忠之甚也¶
　其貶尤深盖帝性嚴急時督修宫室稽限者輒親召¶
　問言猶在口身首已分故肅言近於過者所以力戒¶
　帝之専殺耳不然釋之之罪詎至是哉¶
張釋之與文帝争論犯蹕罪名事云方其時上使誅之¶
<pb:KR4d0418_SBCK_027-5a>¶
則已議者紛然以為開人主殺人之端而隋源師謂¶
髙祖曰陛下&KR0004;便殺之自可不闗文墨唐馬懐素謂¶
武后曰陛下操生殺柄欲加之罪自當取决聖&KR0454;皆¶
　襲釋之之意者也其言之病豈不益甚哉¶
尹賞病革戒其子曰為吏正坐殘賊免猶勝軟弱不勝¶
　任仇士良致仕語諸送者以為無使人主知書近賢¶
　臣則&KR0096;常在我嗚呼凶人為不善惟日不足賞之酷¶
　士良之姦居之不疑亦巳極矣乃復&KR0005;死而貽諸其¶
<pb:KR4d0418_SBCK_027-5b>¶
　子既去而&KR0019;諸其徒不仁者可與言哉¶
漢元帝欲御樓船薛廣徳諫曰臣當自刎以血汚車輪¶
　帝不恱及聞張猛之言然後喜曰曉人不當如是&KR0088;¶
　陳瑩中曰事有緩急言有輕重御船非過舉之大諌¶
　而不從何遽至於自刎哉使果不從廣徳之死又何¶
　名乎劉子翬曰廣徳誠大過然非先&KR0036;此言以激上¶
　心則猛之言未必見聼也有犯無隐廣徳以之予謂¶
　推帝&KR0001;以見&KR0234;之由則子翬之論得矣而廣徳之過又¶
<pb:KR4d0418_SBCK_027-6a>¶
　豈可不戒哉君子於其言無&KR0001;苟而巳矣¶
漢許武以二弟晏普未顯欲令成名乃共割財産以為¶
　三分武自取肥田廣宅奴婢強者二弟&KR0001;得並劣少¶
　鄉人皆稱弟克譲而鄙武貪婪晏等以此並得選舉¶
　武乃㑹宗親泣曰吾為兄不肖盗聲&KR0060;位二弟年長¶
　未豫榮禄所以求得分財自取人譏今理産所増三¶
　倍於前悉以推二弟一無&KR0001;留於是逺近稱之君子¶
　曰武也欲成弟名自當委曲教之正使無成亦何愧¶
<pb:KR4d0418_SBCK_027-6b>¶
　於心而為此詭譎之事吾不知武之本意果如&KR0001;&KR0003;¶
　邪抑實出於貪鄙&KR0004;不自克而卒不自安邪使比及¶
　至是而其産破散或身先亡則何以辭於世乎&KR0001;謂¶
　巧詐不如拙誠也¶
姜肱與二弟友愛常共卧起及各娶妻相戀不能别寝¶
　以係嗣當立乃逓往就室三人之友爱則誠篤矣抑¶
　何不知禮之甚邪讀之令人&KR0036;笑¶
漢黨錮諸公既無申屠蟠之髙識而自貽伊戚可以逃¶
<pb:KR4d0418_SBCK_027-7a>¶
　則當如夏馥不能脫則當如范滂若張儉者望門&KR0300;¶
　止使他人珍㓕宗親而身獨幸免雖以夀終亦何顔¶
　於世哉而史臣稱羙其賢陋矣¶
劉翊豊財而好施獻帝西&KR0118;拜陳留太守散所捱珍玩¶
　惟餘車馬自載東歸見士大夫病亡道次翊以馬易¶
　棺殮之又逄知故困餒不忍委去因殺&KR0001;駕牛以救¶
　其乏衆人止之翊曰視沒不救非志士也遂俱餓死¶
　東漢之士詭激好名而不量輕重如此悲夫¶
<pb:KR4d0418_SBCK_027-7b>¶
或問荀彧荀攸於王通通曰皆賢者也生以救時死以¶
　明道荀氏有二仁焉賈瓊曰虐哉漢武未嘗從諌通¶
　曰漢武其生知乎雖不從諌未嘗不悅而容之噫漢¶
　武昏惑不道幾至亂亡晚節末路僅能少悔而通以¶
　爲生知荀彧之徒黨附曹賊以取天下皆漢室之罪¶
　人而通以爲仁者其謬論不待辨也¶
董昭爲曹操謀九&KR0236;之事荀彧以爲君子爱人以徳不¶
　宜如此操不恱彧飲藥而死蘇子由曰文若始從曹¶
<pb:KR4d0418_SBCK_027-8a>¶
　公於東郡致其筭畧以摧㓕群雄固以帝王之業許¶
　之矣豈其晚節復疑而不與哉當是時中原畧定中¶
　外之望属於曹公雖無九&KR0236;天下不歸曺氏而&KR0005;焉¶
　往刼而取之不若徐而俟之要之必得而免争奪之¶
　累此文若之本心也吕伯㳟曰或阻撓昭議者其本¶
　情特不悦計非已出而巳荅昭之詞葢　忠順云予¶
　謂二&KR0003;皆通或必居一於此要之不可謂忠於漢也¶
　而或者曲為文飾猥加褒譽温公則曰功先管仲東¶
<pb:KR4d0418_SBCK_027-8b>¶
　坡則曰道似伯夷謂之殊可怪笑夫管仲合諸侯以¶
　奨王室曷嘗助賊臣而簒國乎伯夷不與惡人言不¶
　立惡人之朝而肯為曺氏之腹心乎彧之飲藥不得¶
　已焉耳以操隂謀多忌彧之智力乃出其右一旦&KR0169;¶
　生豈有免理至饋之食而發視乃空器其意可知彧¶
　不自裁亦終&KR0013;害&KR0005;有&KR0429;於是者此陳夀所謂以&KR0104;¶
　薨也烏在其為死節邪嗚呼人臣至於荀彧馮道其¶
　邪正逆順不待辨矣而議者之蔽時或如此天下之¶
<pb:KR4d0418_SBCK_027-9a>¶
　事豈易曉哉¶
諸&KR0081;誕為司馬昭所誅麾下數百人坐不降見斬皆曰¶
　為諸&KR0081;公死不恨魏志所記止於如此而注引干寳¶
　晉記云數百人拱手為列每斬一人輒降之竟不變¶
　至盡時人比之田横此幾大過也當時既知其不可¶
　屈則㮣殺之矣何至一一遍問而數百人者雖信感¶
　恩亦不應盡能如此然而通鑑取之豈多爱不忍雖¶
　温公未免歟劉子翬不信田横客俱死事以為溢羙¶
<pb:KR4d0418_SBCK_027-9b>¶
　之言予於此亦云¶
管寕華歆共鋤園菜見地有金寕揮鋤與瓦石不異歆¶
　捉而擲之世皆&KR0278;寕而劣歆予謂以心術&KR0026;之固如¶
　世之所論至其不近人情不盡物理則相去亦無幾¶
　矣畢竟金玉與瓦石豈無别者哉此荘列之徒自以¶
　為逹而好名之士聞風而恱之者也若夫君子之正¶
　論則不然貴賤輕重未嘗不與人同特取舎之際有¶
　義存焉耳¶
<pb:KR4d0418_SBCK_027-10a>¶
陳夀評孫皓以為肆行殘&KR0064;虐用其民宜腰首分離以¶
　謝百姓既䝉不死之詔復加歸命之&KR0194;豈非過厚之¶
　恩曠蕩之澤意若㣲譏晉武而孫安國亦謂皓罪為逋¶
　㓂虐過辛癸梟首素旗不足謝&KR0072;魂而&KR0278;以顯命仍¶
　加寵錫非伐罪弔民之義二子之言是矣然湯武之¶
　師本以救天下是故誅其君弔其民而議者亦曰為¶
　匹夫匹婦復讎也後世伐人者例皆志於奪國則既¶
得而止矣詎有誠意為民者葢不獨晉武為然也&KR0004;¶
<pb:KR4d0418_SBCK_027-10b>¶
　羊祜陳伐吴之䇿曰皓&KR0064;虐巳甚於今可不戰而克¶
　若皓不幸而沒吴人更立令主雖有百萬之衆長江¶
　未可窺也嗚呼果使吴人更立令主民得樂業於一¶
　方釋而存之以為外懽豈非好事今乃幸其無道而¶
　易取惟恐失之此其心&KR0154;嘗在民邪武帝不足責也¶
　若羊公者世所謂仁人君子而為謀亦爾則是舉也¶
　尚可以湯武之事繩之哉¶
東坡詩云景山沉迷阮籍傲畢車&KR0060;盗劉伶顛貪狂嗜¶
<pb:KR4d0418_SBCK_027-11a>¶
　怪無足取世俗喜異稱其賢雖詩人一時之言其實¶
　公論也然志林復云籍本有志於世遭魏晉多故乃¶
　一寓於酒何邪晉人放蕩本其習俗而好事者每為¶
　解説子由所為借通逹以濟&KR0075;欲者誠中其病古之¶
　君子避世全身固自有道其不幸而不免則命也何¶
　必穢汚昏醉為名教之罪人邪盖籍嘗戒其子矣曰¶
　仲容已預吾此流汝不得復爾則亦心知其非而不¶
　能自克而已¶
<pb:KR4d0418_SBCK_027-11b>¶
¶
滹南遺老集卷二十七¶
