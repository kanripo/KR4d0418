# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_042-1a>
#+PROPERTY: JUAN 43

¶
<md:KR4d0418_SBCK_043-1a>¶
<pb:KR4d0418_WYG_043-1a>
欽定四庫全書
　滹南集巻四十三¶　　　　金　王若虛　撰
　¶　　進士彭子升墓誌¶
君諱恱字子升世為真定人父椿将仕郎大興安次主¶
簿子升幼明悟過人倜儻有立志讀書為文悉得其妙¶
處承安五年擢經義進士第調兾州録事判官仁政温¶
温民到於今不忘秩滿注濵州塩管勾徙知鄧州穰縣¶
事其政如其兾而風聲氣焰有加居無何忽得狂疾䘮<md:KR4d0418_SBCK_043-1b>¶
<pb:KR4d0418_WYG_043-1b>
心若物凴者言動可恠自謂㝠司有所拘竟赴井死盖¶
年三十四矣嗚呼異哉子升金玉比徳心地坦夷和氣¶
溢於眉睫見者無賢不肖皆恱而親君子謂其必獲善¶
報言論慷慨儀度不凡剛大之氣困而不折及其得志¶
果若固有之君子謂其且享大任如何不淑至斯極也¶
初将仕君亦以吉人稱鄉里好學而貧甚辛苦憔悴人¶
不堪其病晩登一第則到官未滿而亡僅予隨奪得不¶
償喪君子謂天之於彭氏也已薄及子升復振而後釋<md:KR4d0418_SBCK_043-2a>¶
<pb:KR4d0418_WYG_043-2a>
然大慰以謂嗇乎彼者固将豐乎此也乃大不然則夫¶
幽明之說禍福之徵其可以理詰與子升之在穰也予¶
為鄭之管城嘗以官事㑹汴梁既畢且散予歸意甚急¶
子升曰人生行止無常而吾徒㑹合為尤難顧不能更¶
少從容乎予欣然為一日留痛飲極歡夜艾而罷翌日¶
相别於馬上反顧戀戀彼此有可憐色初豈知其遂為¶
永訣也抑予心又有所感焉追惟曩昔同居于里中與¶今
恩州司判王君士衡淶水主簿周君晦之忘形莫逆<md:KR4d0418_SBCK_043-2b>¶為
<pb:KR4d0418_WYG_043-2b>
兄弟交年壮氣銳馳騁乎一時雖方以功名相勉而¶既
嘗有暮年林下之期仍見於文字以傳諸好事者夫¶豈
徒戯語而已哉實庶幾行其志而踐乎此也一旦飄¶零
南北相望如晨星固已歎舊逰之莫繼而後約之無¶涯
孰謂堂堂如子升者而遽云長逝乎世事違人不如¶意
者十八九榮衰聚散未始有極則生者雖存又可保¶其
所終耶故予於此不獨悼吾良友之不幸而撫事興¶懐
無非可以太息而流涕也子升之歿以大安己巳八<md:KR4d0418_SBCK_043-3a>¶月
<pb:KR4d0418_WYG_043-3a>
之二十四日而其家用明年八月塟於西域之先塋¶俾
予書而銘之子升娶武氏子一人曰興祖云銘曰¶
　　既秀而枯有街不袪命也奈何已矣悲夫¶
　　　保義副尉趙公墓誌¶
公諱彦姓趙氏世為真定藁城人祖某父某皆農隠不¶
仕公少剛果敢為無畏惮天眷間朝廷以南伐徵兵公¶
適出有司即取公兄公聞即走歸自陳彼才力不我若¶
請自代遂行不一辭妻子人義而壮之㑹事平還天資<md:KR4d0418_SBCK_043-3b>¶
<pb:KR4d0418_WYG_043-3b>
純質治生尤勤儉細故躬親不懈服食器皿期於僅足¶
自餘無毫毛非分用日夕蹙蹙恒若不足教諸子孫及¶
所以語他人亦唯是見諸惰侈者咄嗟惡棄殆不能與¶
言故卒大其家以名一邑承安二年以耆老受官保義¶
副尉後二年冬十一月庚子終享年八十有八素康彊
少¶疾至是猶能日自興起行步了無牀枕滯将終謂其
子¶淵曰吾常歎人之子孫鮮克以義終祖宗積累之業
一¶旦不難割散之骨肉相視一旦如道路人惡孰甚焉
<pb:KR4d0418_WYG_043-4a>
爾<md:KR4d0418_SBCK_043-4a>¶其帥下以嚴處之以均無怠無頗無速乖離以隳我
家¶其孫曰元英者以進士擢第則又特戒曰惟爾所獲
亦¶惟我祖宗實有虞爾無遂獨庇爾𦙍必及其餘以答
我¶祖宗意其遺志如此初娶靳氏先公卒晩娶張氏子
三¶人長曰汴以從軍官至敦武校尉次曰温皆早卒淵
其¶季也女四人長適靳氏次傅氏次周氏王氏男孫八
人¶幼者二餘悉克自立亦既或有後女孫九人幼及寡
者¶三餘悉得所歸噫公之所享多矣富貴夀康子孫蕃
<pb:KR4d0418_WYG_043-4b>
昌<md:KR4d0418_SBCK_043-4b>¶人或一二之不獲公則兼之兹不多歟故其歿也君¶
子無大恨其家歿後二十一日塟諸先塋祔以靳氏而¶
責銘於若虚若虛於公為舊親既又為孫壻故辭而不¶
得免銘曰¶
　　萬事畢一生足斯而慊焉復何欲新宫孔固惟吉
　　卜¶左右前後皆其族安其神樂其真以利其嗣人¶
　　　焚驢誌¶
嵗巳未河朔大旱逺邇焦然無主賴鎮陽帥自言憂農<md:KR4d0418_SBCK_043-5a>¶
<pb:KR4d0418_WYG_043-5a>
督下祈雨甚急厭禳小數靡不為之竟無驗既久恠誣¶
之說興適民家有産白驢者或指曰此旱之由也雲方¶
興驢輒仰號之雲輒散不留是物不死旱胡得止一人¶
臆倡衆萬以附帥聞以為然命亟取将焚之驢見夢於¶
府之屬某曰寃哉焚也天禍流行民自罹之吾何預焉¶
吾生不幸為異類又不幸墮乎畜獸乗負駕馭惟人所¶
命驅叱鞭箠亦惟人所加勞辱以終吾分然也若乃水
旱¶之事豈其所知而欲寘斯酷與孰誣我者而帥從之
<pb:KR4d0418_WYG_043-5b>
禍<md:KR4d0418_SBCK_043-5b>¶有存乎天有因乎人人者可以自求而天者可以委
之¶也殷之旱也有桑林之禱言出而雨衛之旱也為伐
邢¶之役師興而雨漢旱卜式請烹宏羊唐旱李中敏乞
斬¶鄭注救旱之術多矣盍亦求諸是類乎求之不得無
所¶歸咎則存乎天也委焉而已不求諸人不委諸天以
無¶稽之言而謂我之愆嘻其不然暴巫投魃既已迂矣
今¶兹無乃復甚殺我而有利於人吾何愛一死如其未
也¶焉用為是以益惡濫殺不仁輕信不智不仁不智帥
<pb:KR4d0418_WYG_043-6a>
胡<md:KR4d0418_SBCK_043-6a>¶取焉吾子其屬也敢私以訴某謝而覺請諸帥而釋
之¶人情初不懌也未幾而雨則彌月不解潦溢傷禾嵗
卒¶以空人無復議驢¶
　　　哀鴈詞
　　¶　昔予居故人安仲和家将殺鴈食客見而不忍
　　　為作¶哀之之詞今三十餘年矣近讀趙公誡殺
　　　生文有動¶於心因追録之以附其後雖文采不
　　　足觀者取其意¶可也<md:KR4d0418_SBCK_043-6b>¶
<pb:KR4d0418_WYG_043-6b>
鳥之逺害宜莫如鴻浩浩長風寥寥逺空邈乎㝠濛去¶
萬里而無窮顧乃不幸而網羅之中刀機是委饔飱是¶
充吁嗟乎其恫爐且熾鼎且沸宰夫礪刃而欲前坐客¶
垂涎而思噬而猶神意自若低囘睥睨不知禍期之行¶
至可不哀邪捕者伊何貪於貨鬻用者伊何恱乎口腹¶
我利我欲物罹其酷是以知人雖有生之至靈而亦其¶
至毒也髙而林莽深而川淵逺而窮邊倮鱗介羽胎卵¶
濕化皆有以致之而陳乎其前刲割臠膾蒸燔烹煎濯<md:KR4d0418_SBCK_043-7a>¶
<pb:KR4d0418_WYG_043-7a>
腥滌羶窮甘極鮮一邑之内一朝之間已有不可勝言¶
者矣人亦嘗以已而推之乎一毛之去皆知惜寸膚之¶
損皆知病所以自待如此其至也而獨於物不為之少¶
憐雖吾之智力可役而君之而彼之蠢愚至死而不能¶
訴然其賦形禀氣同得於天故亦未嘗不苦則惨而樂¶
則舒惡夭閼而重生全奈何暴殄不恤以為當然孰雪¶
其寃孰懲其愆豈天有厚薄固以彼而奉此乎抑初無¶
所主而自生自殖自攘自擊勢彊者勝而專不然何其<md:KR4d0418_SBCK_043-7b>¶
<pb:KR4d0418_WYG_043-7b>
太偏也庖厨之逺君子以為仁巳既不忍則假手於他¶
人夫其畏怖之情觳觫之態可以想而知也何必見之¶
之素臨之之親聞之曰物我類也類無分别滋味之在¶
我可賖性命之於彼極切至哉言乎即是佛說亦何必¶
持守誡律推明罪業觀地獄之變相指兵刀之凶刼人¶
惟為饞舌之所謾是以安為而不屑嗚呼戒之敢告来¶
哲¶
　　　髙思誠詠白堂記<md:KR4d0418_SBCK_043-8a>¶
<pb:KR4d0418_WYG_043-8a>
有所慕於人者必有所恱乎其事也或取其性情徳行¶
才能技藝之所長與夫衣服儀度之如何以想見其髣¶髴
甚者至有易名變姓以自比而同之此其嗜好趨向¶自
有合焉而不奪也吾友髙君思誠葺其所居之堂以¶為
讀書之所擇樂天絶句之詩列之壁間而榜以詠白¶盖
将日玩諸其目而諷誦諸其口也一日見告曰吾平¶生
深慕樂天之為人而尤愛其詩故以是云何如予曰¶人
物如樂天吾復何議子能於是而存心其嗜好趨向<md:KR4d0418_SBCK_043-8b>¶亦
<pb:KR4d0418_WYG_043-8b>
豈不佳然慕之者欲其學之而學之者欲其似之也¶慕
焉而不學學焉而不似亦何取乎其人耶盖樂天之¶為
人冲和静退達理而任命不為榮喜不為窮憂所謂¶無
入而不自得者今子方遑遑於禄之計求進甚急而¶得
䘮之念交戰於胷中是未可以樂天論也樂天之詩¶坦
白平易直以寫自然之趣合乎天造厭乎人意而不¶為
竒詭以駭末俗之耳目子則雕䥴粉飾未免有侈心¶而
馳騁乎其外是又未可以樂天論也雖然其所慕在<md:KR4d0418_SBCK_043-9a>¶此
<pb:KR4d0418_WYG_043-9a>
者其所歸必在此子以少年豪邁如川之方增而未¶有
涯涘則其勢固有不得不然者若其加之嵗年而博¶以
學至於心平氣定盡天下之變而返乎自得之場則¶樂
天之妙庶乎其可同矣姑俟他日復為子一觀而評¶之¶
　　　門山縣吏隠堂記¶
門山之公署舊有三老堂盖正寝之西故㕔之東連甍¶
而稍庳今以之舘賔者也予到半年葺而新之意所謂<md:KR4d0418_SBCK_043-9b>¶三老者必有主名然求其圖誌而無得訪諸父老而不
<pb:KR4d0418_WYG_043-9b>
知客或問焉毎患其無以對也既乃易之為吏隠吏隠¶
之說始於誰乎首陽為拙柱下為工小山林而大朝市¶
好竒之士徃徃舉為美談而尸位苟禄者遂因以藉口¶
盖古今恬不之怪嗟乎出處進退君子之大致吏則吏¶
隠則隠二者判然其不可亂吏而曰隠此何理也夫任¶
人之事則憂人之憂抱闗擊柝之職必思自效而求其¶
稱嵓穴之下畎畆之中毉卜釋道何所不可隠而顧隠<md:KR4d0418_SBCK_043-10a>¶於是乎此姦人欺世之言吾無取焉然則名堂之意安
<pb:KR4d0418_WYG_043-10a>
在曰非是之謂也謂其為吏而猶隠耳孤城斗大𦕈乎¶
在窮山之巔煙火蕭然強名曰縣四際荒險惨目而傷¶
心過客之所顧瞻而咨嗟仕子之所鄙薄而棄置非廹¶
不得已者不至也始予得之親友失色弔而不賀予¶固
戚然以憂至則事簡俗淳便於踈懶頗有以自慰乎¶其
心及西陲多警羽檄交馳使者旁午於道路而縣以¶僻
阻獨若不聞者隣邑疲於奔命曾不得一日休而吾<md:KR4d0418_SBCK_043-10b>¶常
日髙而起申申自如冠帶鞍馬幾成長物由是處之¶益
<pb:KR4d0418_WYG_043-10b>
安惟恐其去也或時與客幽尋而曠望䕃長林藉豐¶草
酒酣一笑身世两忘不知我之屬乎官也此其與隠¶者
果何以異吾聞江西筠州以民無嚚訟任其刺史者號¶
為守道院夫郡守之居而得以道院稱之則吾堂之榜¶
雖曰隠焉其誰曰不可哉¶
　　　恒山堂記¶
真定古名鎮形勢雄壮冠於河朔其府署規模適相稱<md:KR4d0418_SBCK_043-11a>¶副而恒山堂宏麗特出又為之甲焉堂廣七楹其髙九
<pb:KR4d0418_WYG_043-11a>
仞望之鬱鬱如翬斯飛俯瞰北潭備諸勝槩求其經始¶
於何代與夫主名之為誰則圖誌無傳近世沈括言潭¶
園初號海子未甚可觀逮王鎔治之遂若圖畫斯堂或¶
者亦出於其時乎而吴中復詠行宫以為宋祖征劉承¶
鈞常駐蹕於此故老或云堂即宫之南門而卒莫能詳¶
也其在金國率王侯貴戚處之例事豪奢務加增飾故¶
益以完美毎府僚宴集其上綺羅照野絲管沸天㳺人<md:KR4d0418_SBCK_043-11b>¶指㸃咨嗟邈在仙境誠一邦之偉觀也兵火之餘署舎
<pb:KR4d0418_WYG_043-11b>
盡廢獨堂在焉而嵗月既深寖至頺弊大元乙酉中萬¶
戸史公實来公以妙齡貴顯而居具慶之下日思所以¶
奉二親之歡謂可以備燕息而資觀覽者莫堂若也由¶
是特為之作新易腐朽補罅漏支持欹傾凡當營理者¶
靡不及之盖朞月而後畢則大饗賔客稱觴為壽以落¶
其成而遣使致書屬予為記噫予去國三十年白首歸¶
来時移事改田廬鄉井殆不可復識追惟曩昔渺如隔<md:KR4d0418_SBCK_043-12a>¶生豈知尚有恒山堂耶夫物之盛衰其極必反廢興成
<pb:KR4d0418_WYG_043-12a>
毁相尋於無窮盖理之常然而不足怪然皆有數存乎¶
其間自喪亂以来繁華共盡崇樓傑觀莫不化為虚空¶
如斯堂者絶無僅有固已幸矣而復為有力者新之宛¶
然舊物閱世自如豈可謂偶然哉抑此不足論也予聞¶
之有非常之功者必享非常之福公以上将之才膺方
面¶之寄定亂措安澤被於生民甚厚功孰大焉宜其窮
侈¶美極尊榮快意一時無不可者顧乃自安於儉陋而
致<md:KR4d0418_SBCK_043-12b>¶美乎其親賢於衆人逺矣是則不可以不著且予平
<pb:KR4d0418_WYG_043-12b>
生欲¶一登堂臨眺而竟不果今既辱公知當得預賔席
之末¶因之寓目以償夙心亦殘年之一適也於是乎書¶
　
　
　
　
　
　滹南集巻四十三
