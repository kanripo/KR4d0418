# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_013-1a>
#+PROPERTY: JUAN 14

<md:KR4d0418_SBCK_013-3b>¶
<md:KR4d0418_SBCK_014-1a>¶
<pb:KR4d0418_WYG_014-1a>
欽定四庫全書
　滹南集巻十四¶　　　　　金　王若虚　撰¶
　　史記辨惑
　　　姓名冗複辨¶
夏本紀云禹之父曰鯀鯀之父曰帝顓頊顓頊之父曰¶
　昌意昌意之父曰黄帝禹者黄帝之𤣥孫而顓頊之¶
　孫也禹之曾大父昌意及父鯀皆不得在帝位為人¶
　臣劉子𤣥史通㸃煩云顓頊紀中具言黄帝是顓頊<md:KR4d0418_SBCK_014-1b>¶
<pb:KR4d0418_WYG_014-1b>
　祖矣此篇云禹是顓頊孫則其上不得更言黄帝之¶
　𤣥孫既云昌意及鯀不得在帝位則下文不當復云¶
　為人臣也遂除五十七字誠大中其病然遷書率皆¶
　此類可勝道哉今略舉之如此紀既明叙啟為禹之¶
　子矣及即位又曰帝啟禹之子衛世家既明叙蒯聵¶
　為出公之父矣又蒯聵立又曰是為荘公荘公者出¶
　公之父也晋世家既明叙公子重耳為獻公之子矣¶
　及重耳立又曰是為文公晋文公重耳晉獻公之子<md:KR4d0418_SBCK_014-2a>¶
<pb:KR4d0418_WYG_014-2a>
　也其後又曰重耳即位為晋君是為文公晋厲公八¶
　年閏十二月欒書中行偃囚厲公迎公子周而立之¶
　是為悼公悼公元年正月書等弑厲公知罃迎公子¶
　周来至絳刑雞與大夫盟而立之是為悼公魯世家¶
　云宣公卒子成公黒肱立是為成公管蔡世家云武¶
　王同母兄弟十人長曰伯邑考次曰武王發次曰管¶
　叔鮮次曰周公旦次曰蔡叔度次曰曹叔振鐸次曰¶
　成叔武次曰霍叔處次曰康叔封次曰冉季載冉季<md:KR4d0418_SBCK_014-2b>¶
<pb:KR4d0418_WYG_014-2b>
　載最少同母兄弟十人唯發旦賢左右輔文王故文¶
　王舎伯邑考而以發為太子是為武王夫冉季載次¶
　第在末自可知其最少何必更言前已言同母兄弟¶
　十人亦何必重舉前既稱武王發何必又云是為武¶
　王武王賢而立止宜入本紀耳康叔封冉季載既見¶
　於此矣而衛世家復云康叔名封武王同母少弟其¶
　次尚有冉季載季載最少蔡平侯卒靈侯盤之孫東¶
　國攻平侯子而自立是為悼侯悼侯父曰隐太子友<md:KR4d0418_SBCK_014-3a>¶
<pb:KR4d0418_WYG_014-3a>
　者靈侯之太子平侯立而殺隠太子故平侯卒而隐¶
　太子之子東國攻平侯子而代立是為悼侯田完世¶
　家云田乞卒子常代立是為田成子及常卒又云常¶
　謚為成子吴王濞傳既云髙帝兄劉仲之子也而又¶
　云劉仲子沛侯濞年二十有氣力義縱傳既云縱有¶
　姊姁以醫幸王太后而又云拜義姁弟縱為中郎若¶
　是之類皆當為史通之所㸃也¶
史記稱人姓名冗複為甚正是不及諸史處殷紀云武<md:KR4d0418_SBCK_014-3b>¶
<pb:KR4d0418_WYG_014-3b>
　丁以雉雊而懼祖已曰王勿憂先修正事祖巳乃訓¶
　王曰此止當云乃訓之曰世家云勾踐棲㑹稽欲¶殺
　妻子燔寶器觸戰以死大夫種止勾踐曰止當云¶止
　之陳世家云孔寕儀行父請殺洩冶公弗禁遂殺¶洩
　冶止當云遂殺之吴世家云季札使於鄭見子産¶如
　舊交謂子産曰鄭之執政侈難将至矣止當云謂¶之
　趙世家云自叔帯以下五世而生趙夙晋獻¶之十六
　年伐霍魏耿而趙夙為將伐霍中間多趙<md:KR4d0418_SBCK_014-4a>¶夙字又云
<pb:KR4d0418_WYG_014-4a>
　趙盾卒子朔嗣趙朔景公之三年朔為晋¶将下軍救
　鄭中間多趙朔字丁公為項羽¶逐窘髙祖彭城西短
　兵接髙祖急顧丁公曰两賢豈¶相厄哉於是丁公引
　兵而還漢王遂觧去及項羽滅¶丁公謁見髙祖髙祖
　以丁公徇軍中曰丁公為項王臣¶不忠使項王失天
　下者丁公也遂斬丁公曰使後¶世為人臣者無效丁
　公安用許多丁公字邪蕭相國¶世家論云蕭相國何
　於秦時為刀筆吏録録未有竒<md:KR4d0418_SBCK_014-4b>¶莭及漢興依日月之
<pb:KR4d0418_WYG_014-4b>
　末光何謹守管鑰因民之疾奉¶法順流與之更始謹
　守管鑰上多却何字周昌嘗燕¶時入奏事髙帝方擁
　戚姬昌還走帝逐得騎周昌項¶止當云騎其項髙后
　使使召周昌周昌至謁髙后髙¶后怒而罵周昌止當
　云既至后怒而罵郅都為中尉¶丞相條侯至貴倨也
　而都揖丞相止當云常揖之臨¶江王徴詣中尉府對
　簿臨江王欲得刀筆為書謝上¶而都禁吏不與魏其
　侯使人以間予臨江王多两臨<md:KR4d0418_SBCK_014-5a>¶江王字止當云欲得
<pb:KR4d0418_WYG_014-5a>
　刀筆以間予之竇太后中都漢法於是遂斬郅都止
　當云于是斬之主父偃傳云¶是時徐樂嚴安俱上書
　言世務各一事徐樂曰云云¶嚴安上書曰云云重却上
　書二字天子召見三人乃¶拜主父偃徐樂嚴安為郎
　中止當云俱拜為郎中偃¶以齊王自殺下吏上欲勿
　誅公孫𢎞曰主父偃本首¶惡陛下不誅主父偃無以
　謝天下乃遂族主父偃止¶當云不誅無以謝天下遂
　族之張湯傳云上疑湯有<md:KR4d0418_SBCK_014-5b>¶姦問湯湯不謝湯又佯驚
<pb:KR4d0418_WYG_014-5b>
　多一湯字董仲舒傳云弟¶子以次相受業或莫見其
　面盖三年董仲舒不窺於¶園何必更言姓名郭觧得
　罪公孫𢎞議當大逆無道¶遂族郭觧翁伯翁伯觧之
　字傳首既著之此尤為¶贅¶
劉子𤣥駁遷書曰宋世家初云襄公即位而仍謂宋襄¶
　公吴世家云闔閭越世家云勾踐皆於其號上加吴¶
　王越王字勾踐未嘗捨之其論甚當然此乃遷全體<md:KR4d0418_SBCK_014-6a>¶　之病也凡稱某王類加國號凡舉人名毎連姓氏冗
<pb:KR4d0418_WYG_014-6a>
　複蕪穢最是不滿人意處班范而下乃始浄盡焉¶
　
　
　
　
　
　
　
<pb:KR4d0418_WYG_014-6b>
　
　
　
　
　
　
　
　滹南集巻十四
