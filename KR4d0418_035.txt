# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:39.245488
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0411-035滹南遺老集-卷第三十五.
<pb:KR4d0418_SBCK_035-1a>¶
滹南遺老集卷之三十五¶
　　　　　　　　　　滹南王若虛　從之¶
　　文辨¶
退之盤谷序云友人李愿居之稱友人則便知爲巳之¶
　友其後但當云予聞而壯之何必用昌黎韓愈字栁¶
　子厚凌凖墓誌既稱孤某以其先人善予以誌爲請¶
　而終云河東栁宗元哭以爲誌山谷劉明仲墨竹賦¶
　既稱故以歸我而㫁以黄庭堅曰其病亦同盖予我¶
<pb:KR4d0418_SBCK_035-1b>¶
　者自述而姓名則從旁言之耳劉伶酒徳頌始稱大¶
　人先生而後稱吾東坡&KR0219;䑕賦始稱蘓子而後稱予¶
　蘓過思子臺賦始稱客而後&KR0091;吾皆是𩔖也前軰多¶
　不計此以理&KR0026;之其寔害事謹于為文者當試思焉¶
崔伯善嘗言退之送李愿序粉白黛緑一節當删去以¶
　為非大丈夫得志之急務其論似髙然此自富貴者¶
　之常存之何害但病在太多且過于浮艶耳餘事皆¶
　畧言而此獨說出如許情狀何邪盖不唯為雅正之¶
<pb:KR4d0418_SBCK_035-2a>¶
　累而于文𫝑亦滯矣其于爲人賢不肖何如也多却¶
　於字¶
退之行難篇云先生矜語其客曰某胥也某商也其生¶
　某任之其死某誄之予謂上二某字胥商之名也下¶
　二某字先生自稱也一而用之何以别乎又曰某與¶
　某何人也任與誄也非罪歟皆曰然然者是其言之¶
　辭也令先生問胥商之爲人何如巳之任誄當否其¶
　意未安取决于衆而皆以爲然何所是而然之哉又¶
<pb:KR4d0418_SBCK_035-2b>¶
　云其得任與誄也有由乎抑有罪不足任而誄之邪¶
　先生曰否吾惡其&KR0004;又云先生之所謂賢者大賢歟¶
　抑賢于人之賢歟齊也晉也且有二與七十而可謂¶
　今之天下無其人邪又云先生之與者盡于此乎其¶
　皆賢乎抑猶有舉其多而没其少者乎先生曰固然¶
　吾敢求其全其問荅之間𫠦下字語皆支離不相應¶
　觀者試詳味之¶
退之行難篇言取士不當求偹盖言常理無甚髙論而¶
<pb:KR4d0418_SBCK_035-3a>¶
　自以為孟子不如其矜持亦甚矣¶
退之原道云寒然後為之衣飢然後為之食木䖏而顛¶
　土處而病也然後為之宫室三然後字慢却本意又¶
　云責冬之裘者曰&KR0154;不為葛之之易責飢之食者曰¶
　&KR0154;不為飲之之易葛之飲之多却之字¶
凢作序而併言作之之故者此乃序之序而非本序也¶
　若記若詩若誌銘皆然人少能免此病者退之原道¶
　等篇未云作原道原性原毁歐公本論云作本論猶¶
<pb:KR4d0418_SBCK_035-3b>¶
贅也¶
退之送温處士赴河陽軍序云洛之北涯曰石生其南¶
　涯曰温生全篇皆從傍記録之辭而其未云生既至¶
其為吾以前所稱為天下賀以後所稱為吾致私怨¶
　于盡取此乃方與他人言而遽與本人語亦有方與¶
本人語而却與他人言者自古詩文如此者何可勝¶
　數哉¶
伯樂一過冀北之野而馬群遂空夫冀北馬多天下伯¶
<pb:KR4d0418_SBCK_035-4a>¶
　樂雖善知馬安能遂空其群邪觧之者曰吾所謂空¶
　非無馬也無良馬也此一吾字害事夫言群空及觧¶
　之者自是兩人而云吾所謂却是言之者自觧也若¶
　作彼字其字故云所謂空者吾謂空者皆可矣又云¶
　生既至拜公于軍門其為吾以前所稱為天下賀以¶
　後𫠦稱為吾致私怨于盡取也二為吾字當去其一¶
退之評伯夷止是議論散文而以頌名之非其體也¶
退之送石處士序云河陽軍莭度御史大夫烏公為莭¶
<pb:KR4d0418_SBCK_035-4b>¶
¶
　度之三月重却節度字但作至鎮到官莅事之𩔖可¶
　也又云先生仁且勇若以義請而彊委重焉其何說¶
　之辭之字不妥又云先生起拜祝辭曰敢不敬蚤夜¶
　以求從祝規當去祝辭字¶
退之論時尚之弊云每為文得意人必怪之至應事俗¶
　作下筆自慙者人及以為好王元之嘗謂𥙊裴少卿¶
　文當是盖得之矣然顔子不貳過論亦此𩔖耳而置¶
集中何也¶
<pb:KR4d0418_SBCK_035-5a>¶
退之𥙊栁子厚文云嗟嗟子厚而至然耶自古莫不然¶
　我又何嗟而其下復用嗟字似不可也¶
石𪔂聫句詩序云斯須曙鼓動鼕鼕何必用鼕鼕兩字¶
　當削去之¶
李于墓誌銘豚魚難三者古以飬老反曰是皆殺人不¶
　可食一筵之𩜹禁忌十常不食二三多却不食二字¶
師&KR0003;云萇&KR0700;師襄老&KR0360;郯子之徒其賢不及孔子孔子¶
　曰三人行必有我師此兩節文理不相承¶
<pb:KR4d0418_SBCK_035-5b>¶
圩者王承福傳云又曰粟稼而生者也又字不妥盖前¶
　無承福語也¶
猫相乳&KR0003;云客曰王功徳如是祥祉如是其善持之也¶
　可知巳既巳因叙之以為猫相乳&KR0003;云爾既巳字不¶
　妥爾字亦贅¶
仲長統賛云自謂髙幹有雄志而無雄才自字不妥言¶
　嘗可也¶
樊紹述墓誌云紹述于斯術其可謂至于斯極者矣斯¶
<pb:KR4d0418_SBCK_035-6a>¶
　極字殊不愜古人或云何至斯極者言若是之甚耳¶
　非極至之極也¶
退之論許逺之事云城壞其徒俱死獨蒙愧恥求活雖¶
　至愚者不忍為嗚呼而謂逺之賢而為之邪而字上¶
　著不得嗚呼字¶
猫相乳&KR0003;云猫有生子同日者其一母死焉有二子飲¶
　于死母母且死其鳴咿咿母且死一句贅而害理且¶
　字訓將也¶
<pb:KR4d0418_SBCK_035-6b>¶
薛公逹墓誌云鳯翔軍帥䛀的命射君三𤼵連三中中¶
　輙一軍大呼以𥬇連三大呼笑下五字似不須用史¶
　記云陳平從攻陳豨黥布凢六出竒計輙益邑凡六¶
　益封亦此𩔖¶
邵氏聞見錄云嘗得退之薛助教誌石與印本不同挾¶
　一矢作指一矢甚妙又得李元賓墓銘亦與印本不¶
　同印夲云文髙乎當世行過乎古人竟何為哉石本¶
　乃作意何為哉益歎石本之語妙子謂&KR0204;字太做造¶
<pb:KR4d0418_SBCK_035-7a>¶
　不若挾之自然意字尤無義理亦只當作竟邵氏之¶
　許殊未當也𦭘荆産云碑本盖&KR0004;作時遂刻之中間¶
　或有未安他日自加㸃定未可知也若&KR0004;本不同當¶
　擇其善者取之不必専以石刻為正此說盡矣¶
陳後山云退之之記記其事耳今之記乃論也予謂不¶
　然唐人本短于議論故每如此議論雖多何害為記¶
　盖文之大體固有不同而其理則一殆後山妄為分¶
　别正猶評東坡以詩為詞也且宋文視漢唐百體皆¶
<pb:KR4d0418_SBCK_035-7b>¶
　異其開廓横放自一代之變而後山獨怪其一二何¶
邪¶
後山詩話云黄詩韓文有意故有工左杜則無工矣然¶
學者必先黄韓不由黄韓而爲左杜則失之拙易此¶
　顛倒語也左杜冠絶古今可謂天下之至工而無以¶
　如之矣黄韓信羙曽何可及而反&KR0104;學者有拙易之¶
　失乎且黄韓與二家亦殊不相似&KR0004;不必由此而爲¶
　爲彼也陳氏喜爲髙論而不中理每每如此¶
<pb:KR4d0418_SBCK_035-8a>¶
　丹陽洪氏注韓文有云字字有法法左氏司馬遷也予¶
　　謂左氏之文固字字有法矣司馬&KR0118;何足以當之文¶
　　法之疎莫&KR0118;若也¶
　栁子厚謂退之平淮西碑猶有帽子頭使巳為之便說¶
　　用兵伐叛此争名者忌刻妄加詬病耳其寔豈必如是¶
　　論而今世人徃徃主其&KR0003;凡有議論人者輙援是以¶
　　駁之亦已過矣¶
　劉禹錫評叚文昌平淮西碑云碑頭便曰韓&KR0700;為統公¶
<pb:KR4d0418_SBCK_035-8b>¶
　　武為將用左氏欒書將中軍欒壓佐之文𫝑也又是¶
　　仿班固燕然碑様别是一家之羙嗚呼劉栁當時訊¶
　　病退之出于好勝而争名其論不公未足深怪至于¶
　　文昌之作識者皆知其陋矣而禹錫以不情之語妄¶
　　加推&KR0324;盖在傾退之故因而為之借助耳彼真小人¶
　　也哉¶
　東坡甞欲效退之送李愿序作一文每執筆輙罷因笑¶
　　曰不若且讓退之獨歩此誠有所譲耶抑其寔不能¶
<pb:KR4d0418_SBCK_035-9a>¶
　　邪盖亦一時之戯語耳古之作者各自名家其所長¶
　　不可强而同其&KR0278;劣不可比擬而定也自今&KR0026;之坡¶
　文及此者豈少哉然使其必模仿而成亦未必可貴¶
　　也¶
　邵氏云韓文自經中來栁文自史中來定自妄&KR0003;恰恨¶
　韓文皆出于經栁文皆出于史或謂東坡學史記𢧐¶
　　國䇿山谷耑法蘭亭序者亦不足信也¶
　世稱李杜而李不如杜稱韓栁而栁不如韓稱蘓黄而¶
<pb:KR4d0418_SBCK_035-9b>¶
　黄不如蘓不必辨而後知歐陽公以為李勝杜晏元¶
　獻以為栁勝韓江西諸子以為黄勝蘓人之好惡固¶
　有不同者而古今之通論不可易也¶
晏殊以為栁勝韓李淑又謂劉勝栁所謂一蠏不如一¶
　蠏¶
栁子厚放逐既乆憔悴無聊不勝憤激故觸物遇事輙¶
　弄翰以自託然不满人意者甚多若辨伏神憎王孫¶
　罵尸蟲斬曲几哀溺招海賈之𩔖苦無義理徒費雕¶
<pb:KR4d0418_SBCK_035-10a>¶
　鎸不作可也黔驢等&KR0003;亦不足&KR0026;¶
罵尸蟲文意本責尸蟲而終之以祝天帝首尾相背矣¶
捕蛇者&KR0003;云呌囂乎東西隳突乎南北殊為不羙退之¶
　無此等也子厚才識不减退之然而令人不爱者惡¶
　語多而和氣少耳¶
<pb:KR4d0418_SBCK_035-10b>¶
¶
　滹南遺老集卷三十五¶
