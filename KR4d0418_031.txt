# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_030-1a>
#+PROPERTY: JUAN 31

<md:KR4d0418_SBCK_030-8b>¶
<md:KR4d0418_SBCK_031-1a>¶
<pb:KR4d0418_WYG_031-1a>
欽定四庫全書
　滹南集卷三十一¶　　　　金　王若虚　撰
　　著述辨惑¶
詩書以序冠篇首葢一篇總是一意故可也論孟一章¶
　是一意不相附屬故記者但取其中三兩字以為名¶
　如學而為政梁惠王公孫丑之類非作者之意也揚¶
　子法言隨問而答論孟之體耳而各取首章之意以¶
　為序曰譔某篇無乃失其宜歟<md:KR4d0418_SBCK_031-1b>¶
<pb:KR4d0418_WYG_031-1b>
昔人以杜預顔師古為丘明孟堅忠臣近世趙堯卿文¶
　伯起之于東坡亦以此自任予謂臣之事主美則歸¶
　之過則正之所以為忠觀四子之所發明補益信有¶
　功矣然至其失處亦往往䕶諱而曲為之説恐未免¶
　妾婦之忠也¶
外紀通鑑之贅也道原初勸温公始于上古或自堯舜¶
　公曰平王以來事包春秋孔子之經不可損益又勸¶
　其始於獲麟之歲則曰經不可續也道原既稱其可<md:KR4d0418_SBCK_031-2a>¶
<pb:KR4d0418_WYG_031-2a>
　法而卒為此書葢好名而不自禁因之託附以傳世¶
　耳觀其序可以見矣然勉強牽合至取戰國諸子謬¶
　妄之說以實其事固不若不作之愈也¶
司馬貞史記索隱其所發明不為無補然所失亦多至¶
　述贊諸篇殊不足觀葢為蛇畫足欲益而反弊者顧¶
　乃髙自矜誇譏子長之未周豈不可笑哉¶
語孟之書本無篇次而陋者或強論之已不足取司馬¶
　貞述史記以為十二本紀象歲星之一周八書法天<md:KR4d0418_SBCK_031-2b>¶
<pb:KR4d0418_WYG_031-2b>
　時之八節十表放剛柔十日三十世家比月有三旬¶
　七十列傳取懸車之暮齒百三十篇象閏餘而成歲¶
　妄意穿鑿乃敢如此不已甚乎¶
史記評騶衍云或言伊尹負鼎而勉湯以王百里奚飯¶
　牛車下而繆公用霸作先合然後引之大道騶衍其¶
　言雖不軌儻亦有牛鼎之意乎所謂牛鼎即上飯牛¶
　負鼎之事耳而貞解為函牛之鼎云衍之術迂大若¶
　大用之有牛鼎之意何其曲也<md:KR4d0418_SBCK_031-3a>¶
<pb:KR4d0418_WYG_031-3a>
東坡之解經眼目儘髙往往過人遠甚而所不足者消¶
　息玩味之功優柔渾厚之意氣豪而言易過于出奇¶
　所以不及二程派中人¶
王安石書解其所自見而勝先儒者纔十餘章耳餘皆¶
　委曲穿鑿出於私意悖理害教者甚多想其於詩於¶
　周禮皆然矣謬戾如此而使天下學者盡廢舊説以¶
　從已何其好勝而無忌憚也¶
宋人解書者惟林少頴眼目最高既不若先儒之窒又<md:KR4d0418_SBCK_031-3b>¶
<pb:KR4d0418_WYG_031-3b>
　不為近代之鑿當為古今第一而邇來學者但知有¶
　夏僎葢未見林氏本故耳夏解妙處大抵皆出于少¶
　頴其以新意勝之者有數也¶
張九成談聖人之道如豪估市物鋪張誇大惟恐其不¶
　售也天下自有公是公非言破即足何必呶呶如是¶
　哉論孟解非無好處至其穿鑿迂曲不近人情亦不¶
　勝其弊矣¶
吕東萊自謂左氏博議乃少年場屋所作淺狹偏暗皆<md:KR4d0418_SBCK_031-4a>¶
<pb:KR4d0418_WYG_031-4a>
　不中理力戒後學誦習而終身刻意者讀詩大事¶記
　二書而已以予觀之博議雖多浮辭而其所發明¶往
　往出人意表實有補于世教讀詩記乃反平常無¶甚
　髙論大事記非不簡古然不作亦可也¶
東萊謂學者所當朝夕從事者程氏易傳范氏唐鑑謝¶
　氏論語胡氏春秋予素不明易程氏傳未敢知若謝¶
　氏胡氏之書嘗略觀之大抵喜為鑿説過正者多惟¶
　唐鑑實為純粹耳<md:KR4d0418_SBCK_031-4b>¶
<pb:KR4d0418_WYG_031-4b>
　
　
　
　
　
　
　
　滹南集卷三十一
