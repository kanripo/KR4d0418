# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_019-1a>
#+PROPERTY: JUAN 20

¶
<md:KR4d0418_SBCK_020-1a>¶
<pb:KR4d0418_WYG_020-1a>
欽定四庫全書
　滹南集巻二十¶　　　　　金　王若虛　撰¶
　　諸史辨惑¶
五帝之名史記以黄帝為首書序以少昊為首其說不¶
　同要之少昊黄帝之子顓頊黄帝之孫帝嚳黄帝之¶
　曽孫而堯帝嚳之子也初皆傳之子孫至於堯舜其¶
　子不肖不足以付大器乃始有禪讓之事斯盖不得¶
　已之變而或者遂云五帝官天下三王家天下何其<md:KR4d0418_SBCK_020-1b>¶
<pb:KR4d0418_WYG_020-1b>
　妄也¶
皇降而帝帝降而王名號之異耳堯舜揖讓湯武征誅¶
　世變之殊耳若夫其道則未嘗不一而商鞅說秦孝¶
　公乃謂初以帝道再以王道魏徴亦云行帝道而帝¶
　行王道而王鄭厚又云王道備而帝徳消皆淺陋之¶
　見也¶
父死子繼天理人情之常也自天子至庶人自王至霸¶
　自古至今未有能易者其或及於旁支付諸他姓則<md:KR4d0418_SBCK_020-2a>¶
<pb:KR4d0418_WYG_020-2a>
　必其勢所當然而出於不得巳可謂之變而不可以¶
　為常也而漢人之說曰殷道親親立弟周道尊尊立¶
　子殷道質質者法天親其所親故立弟周道文文者¶
　法地敬其本始故立長子周道太子死立適孫殷道¶
　太子死立其弟此何所稽也天下無二道聖人無兩¶
　心故曰前聖後聖其揆一也典章制度時或損益不¶
　同至於名教人倫豈容殊致尊親之道孰可偏廢而¶
　云殷獨親親周獨尊尊非謬妄乎盖秦漢以來言三<md:KR4d0418_SBCK_020-2b>¶
<pb:KR4d0418_WYG_020-2b>
　代者每每如此以殷紀觀之誠多立弟然在當時必¶
　有其故而初非湯之定法也若其果主於親親則一¶
　於立弟矣何復待太子死而後及邪抑嘗考之河亶¶
　甲崩子祖乙立祖乙崩子祖辛立小乙崩子武丁立¶
　武丁崩子祖庚立此皆在世立子者也庚丁崩子武¶
　乙立武乙崩子太丁立太丁崩子帝乙立帝乙崩子¶
　辛立此則四世立子者也其間沃甲崩則立其兄祖¶
　辛之子祖丁祖丁崩則立其弟沃甲之子南庚此則<md:KR4d0418_SBCK_020-3a>¶
<pb:KR4d0418_WYG_020-3a>
　廢適而立姪者也安在其太子死而専立弟耶紀又¶
　云自中丁以來廢適而更立諸弟子弟子或爭相代¶
　立此九世亂諸侯莫朝盖立不以正宜其啓爭奪之¶
　端是何足以貽久逺而謂成湯之法固如是乎嗚呼¶
　世之學者自非詩書易春秋語孟之正經一切異說¶
　不近於人情者雖託以聖賢皆當慎取不可輕言也¶
左氏文章所謂毫髪無遺恨者惟參舉人名字頗為不¶
　愜如邲之戰既稱士㑹復曰隨武子又曰隨季又曰<md:KR4d0418_SBCK_020-3b>¶
<pb:KR4d0418_WYG_020-3b>
　士季既稱郤克復曰駒伯又曰郤獻子初稱荀林父¶
　而後稱桓子初稱先縠而後稱彘子大率皆然不可¶
　殫舉一叚之文而錯雜如是向無注釋讀者孰知其¶
　為一人邪雖無害其美要之不潔而近代碧溪黄徹¶
　極稱其變態可法且以諸史列傳首尾一律為不足¶
　取殆難與論真是也¶
劉子元曰韓王本名信都而遷固輒去都字用使稱其¶
　名姓全與淮隂不别按韓王韓國之後其姓為姬襲<md:KR4d0418_SBCK_020-4a>¶
<pb:KR4d0418_WYG_020-4a>
　封於韓而非姓也又加王字有何不别然遷於絳侯¶
　傳固作淮隂等賛亦稱兩韓信而髙祖紀八年又云¶
　上擊韓信餘冦東垣何邪¶
遷固記事元有得失如史記孝文紀云髙祖中子也髙¶
　祖十一年春已破陳豨軍定代地立為代王都中都¶
　太后薄氏子漢書云髙祖中子也母曰薄姬髙祖十¶
　一年誅陳豨定代地立子桓為代王固之序薄氏文¶
　順於遷矣而加子桓二字復為贅也<md:KR4d0418_SBCK_020-4b>¶
<pb:KR4d0418_WYG_020-4b>
班固漢書删潤遷史徃徃勝之然亦有反不及者如史¶
　記髙祖聞田横死曰嗟乎有以也夫起自布衣兄弟¶
　三人更王豈非賢乎哉漢書但云嗟乎有以起布衣¶
　其語太簡讀之殆不可曉也¶
漢文帝以公主嫁匈奴使宦者中行說傅之說不欲行¶
　漢強使之說曰必我行也為漢患者史記如此而漢¶
　書但云必我而無行字此恐錯誤若曰為漢患者必¶
　我也或云必我行為漢患矣如此乃順<md:KR4d0418_SBCK_020-5a>¶
<pb:KR4d0418_WYG_020-5a>
史記文帝紀云張武受賂金錢事覺上發御府金錢賜¶
　之以愧其心彼受金錢而復以金錢賜之可以為媿¶
　漢書但云更加賞賜則泛而不明矣¶
史記司馬相如傳曰天子曰可徃從悉取其書使所忠¶
　徃而相如死班固加若後之矣四字此句為贅且若¶
　字意乖不若不加之愈也¶
髙祖謂沛父兄曰其以沛為朕湯沐邑注引風俗通義¶
　曰沛人語初發聲皆言其其者楚言也髙祖始登帝<md:KR4d0418_SBCK_020-5b>¶
<pb:KR4d0418_WYG_020-5b>
　位教令言其後以為常耳予謂不然戒辭用其字自¶
　是本法古文如是者何可勝舉而云楚語獨爾不亦¶
　妄乎¶
袁盎論社稷臣云主在與在主亡與亡言以身徇主與¶
　之同存亡耳如淳曰人主在時與共治在時之事不¶
　以主亡而不行其政令何其曲邪¶
史記匃奴傳賛曰世俗之言匃奴者患其徼一時權而¶
　務讇納其說以便偏指不參彼已将率席中國廣大<md:KR4d0418_SBCK_020-6a>¶
<pb:KR4d0418_WYG_020-6a>
　氣奮人主因以决䇿是以建功不深注以彼已将率¶
　為句既不成文而理又不順其釋彼已引詩彼已之¶
　子殊為牽强吾犮崔伯善云當以不參彼已為句而¶
　将率字屬下文其說良是¶
漢書韓彭等傳賛云唯呉芮之起不失正道故能傳號¶
　五世以無嗣絶慶流支庶有以矣失著於甲令而備¶
　忠也末句不相承¶
前漢車千秋本姓田氏以其為丞相時詔許乗車入宫<md:KR4d0418_SBCK_020-6b>¶
<pb:KR4d0418_WYG_020-6b>
　因號車丞相此一時所稱非乆逺轉而為姓又非上¶
　之所賜也班固作傳止當著其本姓而遂從車字何¶
　邪¶
黄霸雖以治郡稱然既嘗為相自當附之韋賢匡衡等¶
　傳而班史列於循吏非也¶
班固論江充王莽事皆以為有天時而非人力夫人固¶
　不勝於天矣然班氏身為史官以褒貶勸懲為務則¶
　亦不當立此論也<md:KR4d0418_SBCK_020-7a>¶
<pb:KR4d0418_WYG_020-7a>
後漢郭太字林宗范曄作傳以父諱止稱林宗亦可矣¶
　而中間復數稱太左慈字元放既稱其名而又兩稱¶
　為放不亦雜乎¶
老蘓評范曄之失謂不當槩董宣於酷吏槩鄭衆吕强¶
　於宦者槩蔡琰於列女其論董宣蔡琰是矣若鄭衆¶
　吕强雖有可嘉豈可改宦者之目乎¶
漢書髙祖紀云老父相髙祖曰向者夫人嬰兒皆以君¶
　以或作似顔氏以為非當矣然史記正作似<md:KR4d0418_SBCK_020-7b>¶字豈其
<pb:KR4d0418_WYG_020-7b>
　誤邪¶
史記髙祖縱觀秦皇帝喟然太息曰大丈夫當如此漢¶
　書作大息此只是太字盖古人所通用而師古云言¶
　其歎息之大過矣¶
髙祖繇咸陽縱觀秦皇帝張騫傳曰大角觝出竒戯諸¶
　怪物多聚觀者顔注皆音工喚反至相如封禪書云¶
　天下之壮觀則讀如字大似顛倒也¶
髙祖縱觀秦皇帝師古曰縱放也天子出行放人令觀<md:KR4d0418_SBCK_020-8a>¶
<pb:KR4d0418_WYG_020-8a>
　予謂此於文勢為悖恐只是恣觀之耳裴矩傳煬帝¶
　時諸蕃胡入貢令武威張掖士女盛飾縱觀縱字當¶
　准此例¶
髙祖紀曰如意㡬代太子者數焉丙吉傳曰皇孫病㡬¶
　不全者數焉元后賛曰吕霍上官㡬危國者數矣凡¶
　此等數字盖言數次耳史記稱汲黯多病上常賜告¶
　者數如淳曰數者非一也餘皆准此當讀如字而顔¶
　氏訓頻並音所角反狄山曰兵凶器未易數動宣帝<md:KR4d0418_SBCK_020-8b>¶
<pb:KR4d0418_WYG_020-8b>
　曰太守吏民之本數變易則下不安黄霸曰數易長¶
　吏人因縁為姦此等正當訓頻而反讀如字恐未當¶
　也¶
南越尉佗謂陸賈曰使我居中國何遽不若漢何遽猶¶
　言豈便也與越大夫種言何遽不為福同意而注云¶
　有何迫促而不如漢張敞誅絮舜時冬月未盡數日¶
　敞使人語之曰冬月巳盡延命乎此言雖春近而不¶
　得免耳而注云汝不欲望延命乎霍光傳任宣謂霍<md:KR4d0418_SBCK_020-9a>¶
<pb:KR4d0418_WYG_020-9a>
　禹曰百官以下但事馮子都王子方等視丞相亾如¶
　也亡如者如無耳猶蔑如之類而注云無所象似是¶
　皆何理邪¶
齊王肥與諸侯書言吕后比殺三趙王文紀詔言間¶者
　數嵗比不登梁孝王傳云十四年入朝十七年十¶八
　年比年入朝何武傳曰孝成孝哀比世無嗣公孫¶賀傳
　曰丞相李蔡等三人比坐事死膠西王端傳云¶端數
　犯法天子弗忍誅有司比再請削其國夫比者<md:KR4d0418_SBCK_020-9b>¶連併
<pb:KR4d0418_WYG_020-9b>
　之義耳顔注皆訓頻似是而實差殊學者試¶細味之¶
文帝問馮唐曰父老何自為郎家安在師古曰言年己¶
　老何乃自為郎也崔浩以為自何為郎非也予謂漢¶
　之郎選其塗非一有以父兄任子弟為郎者如張安¶
　世袁盎是也有以富貲為郎者漢儀注謂貲五百萬¶
　得為常侍郎如張釋之司馬相如是也有以獻䇿上¶
　書為郎者婁敬主父偃是也有以孝著為郎者唐是<md:KR4d0418_SBCK_020-10a>¶　也而衛綰又以戱車為郎以是觀之浩說為勝而顔
<pb:KR4d0418_WYG_020-10a>
　氏遽斷其非其自信亦太篤矣¶
申屠嘉劾奏鄧通戯殿上無禮文帝曰君勿言吾私之¶
　私只是愛幸之意猶所謂弄臣者耳而師古以為欲¶
　私數戒恐非也不然一私字詎能兼教戒之義邪¶
賈誼言秦俗之弊云其慈子嗜利去禽獸亡㡬以文勢¶
　觀之慈子當是錯誤顔氏强為解釋恐非也¶
田蚡以肺附為相師古舊說云如肝肺之相附着也<md:KR4d0418_SBCK_020-10b>¶一
　云肺斫木札喻其輕薄附著大材也餘肺附字皆¶然
<pb:KR4d0418_WYG_020-10b>
　其義迂曲不足信按此語皆本於史記今史記諸¶本
　並作腑字盖言其親宻如肺腑猶股肱心膂之類¶耳
　不知孟堅如何轉而為附或者古字通用而史記¶索
　隠反音腑為附謬矣¶
汲黯拜淮陽太守謝曰臣常有狗馬之心今病力不能¶
　任郡事師古以病力為句曰力謂甚也訓力為甚未¶
　知何據予初謂此字當屬下句及讀史記則云黯常<md:KR4d0418_SBCK_020-11a>¶　有狗馬病而通鑑但云有病乃知力字屬下無疑盖
<pb:KR4d0418_WYG_020-11a>
　孟堅誤析其辭故守師古之妄而新唐喬琳傳云從¶
　幸梁州辭病力蕭俛授少師辭疾力不拜此又因顔¶
　注而失也¶
　
　
　
　
　
<pb:KR4d0418_WYG_020-11b>
　
　
　
　
　
　
　
　滹南集巻二十
