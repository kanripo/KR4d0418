# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.950498
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0411-028滹南遺老集-卷第二十八.
<pb:KR4d0418_SBCK_028-1a>¶
滹南遺老集卷之二十八¶
　　　　　　　　　　滹&KR0047;王若虚　從之¶
　　臣事實辨¶
阮籍廣武之嘆呼沛公為&KR0390;子李太白譏其狂言非至¶
　公而東坡以為&KR0204;晉魏閒人予謂籍傲誕大言視先¶
　王曽無忌憚而何有於沛公乎此固無足怪者盖東¶
　坡不必辨而太白亦不必責也¶
晋史載祖約好財事其為人鄙猥可知阮孚蠟&KR0282;之嘆¶
<pb:KR4d0418_SBCK_028-1b>¶
　雖若差勝然何其見之晚邪是區區者而未能&KR0111;懐¶
　不知二子所以得天下重名者果何事也¶
或問殷浩將莅官而夢棺將得財而夢糞何也浩曰官本¶
　&KR0424;腐故將得官而夢尸錢本糞土故將得錢而夢穢當¶
　時以為名言浩問劉惔自然無心扵禀受何為善人少¶
　𢙣人多惔曰譬如㵼水著地縱横流漫畧無方正圎者¶
　一時絶嘆以為名通人有能百擲百盧者王衍曰此¶
　無竒直後擲如前擲耳&KR0067;子嵩曰王君之言闇得理¶
<pb:KR4d0418_SBCK_028-2a>¶
　皆𩔖此也噫三論無謂甚矣而取重於世如此晉士¶
　以虚談相高自名而誇世者不可勝數而三子其尤¶
　也顧有而𫝊者若是其餘可以想見矣將無同三語¶
　有何難道或者乃因而辟之一生幾兩&KR0282;婦人所知¶
　而遂以决祖阮之勝負其風至此天下蒼生安得不¶
　誤哉¶
晉王述&KR0004;以家貧求試宛陵令所受贈遺千數百條王¶
　導戒之荅曰足自當止時人未之逹也其後屡居州¶
<pb:KR4d0418_SBCK_028-2b>¶
　　郡清潔絶倫宅宇舊物不革於昔始為當時所嘆予¶
　嘗讀而笑之夫所謂亷士者唯貪而不改其節故可¶
　貴也今以不足而貪求既足而後止尚可為亷乎而¶
　史臣著之以為羙談亦已陋矣¶
　王獻之嘗與兄徽之&KR0894;之俱詣謝安二兄多言俗事獻¶
　之寒温而已或問安王氏兄弟&KR0278;劣安曰少者佳吉¶
　人之詞寡以其少言故知之予謂此一時率爾之言¶
　非&KR0192;論也吉人之詞固寡而寡者未必皆吉人遽以¶
<pb:KR4d0418_SBCK_028-3a>¶
　是定其&KR0278;劣可乎晉人議論淺近不切大抵皆此類¶
　也¶
謝安問王子敬書如何逸少荅曰故當不同安言外論¶
　不爾則又曰外人安知或稱李含光過其父含光聞¶
　之終身不書子敬非禮矣而含光亦太過也¶
晉元帝命王導升御牀共坐導固辭曰若太陽下同萬¶
　物蒼生何由仰照&KR0154;不但言禮不可凟上下之分不¶
　可亂而猥假此喻人主之尊止圗瞻視而已邪晉士¶
<pb:KR4d0418_SBCK_028-3b>¶
　虚談𩔖如此¶
晉兵伐吴孫皓遣其丞相張悌副軍師諸葛靚等逆戰¶
　大敗於版橋靚邀悌遁去悌不從靚自往牽之曰存¶
　亡有數非&KR0056;一人所支奈何故自取死再三牽之不¶
　動乃放去悌卒死之及皓降靚逃竄不出武帝訪得¶
　之欲以為侍中固辭不拜歸鄉里終身不向朝廷而¶
　坐嗚呼靚身為軍師而臨難苟免又&KR0134;主帥俱亡不¶
　忠甚矣及君降國㓕天命有歸乃始讎晉不向朝廷¶
<pb:KR4d0418_SBCK_028-4a>¶
　而坐亦何謂也哉¶
苻堅將楊安攻晉梓潼郡太守周虓以母妻為賊所𫉬¶
　遂降於安嗚呼虓既以不忍捐親之故而至於受汚¶
　没身不仕以終天年可也豈復名節之足言哉而每¶
　見堅輒箕踞慢侮或至詆罵既又屢為叛逆而不悛¶
　此何謂也就使得行其志亦何以　洗前罪而歸見¶
　晉人邪不忠於晉而無禮於秦進退兩失其妄人也¶
　巳矣¶
<pb:KR4d0418_SBCK_028-4b>¶
温嶠將劉琨之命其母止之絶其&KR0322;而行鄧攸避石勒¶
　之難其子随之繫於𣗳而去千載之後猶令人恨二¶
　子之罪可勝誅乎史臣以爲攸之無嗣天葢有知其¶
　論甚惬而稱嶠辭親蹈義申胥無以尚之斯則陋矣¶
考之當時&KR0134;進之行不必須嶠而忍違慈㫖使之抱¶
恨終身䘮葬俱廢此特以功名爲急耳豈得與申胥¶
比哉張南軒曰就使太真有克復神州一匡天下之¶
勲亦浮雲之過太虚耳不足塞天性之傷若順母意¶
<pb:KR4d0418_SBCK_028-5a>¶
　雖冺㓕無聞於後而所全者大不愧於心烏能以此¶
　而易彼至哉言乎可以為萬世之訓矣¶
吕氏博議以温嶠詐王敦求脫為累晉其言過正不近¶
　人情朱黼曰以周身之防寓爱國之實反經合道要¶
　無可訾予謂只為巳計亦不害於道以父母妻子所¶
　仰頼之身無名而死於逆賊之手亦何圗哉逆賊之¶
　前豈所以施信義者耶¶
傅亮謝晦徐羡之皆晉室之臣而隂附劉&KR0073;以成簒代¶
<pb:KR4d0418_SBCK_028-5b>¶
　罪固不容誅矣及其受&KR0073;顧託曽未期年而弑營陽¶
　𢦤義真略無忌憚之意既已遣人迎文帝則又分據¶
　要地以為後圗此亂臣賊子之尤者文帝誅之盖千¶
　古之所快而蘇子由著論以為元兇劭之變乃天之¶
　報復文帝與亮等同過豈理也哉至其稱引春秋之¶
　義解𥼶里克之非皆不近人情其與取馮道殆無以¶
　異嗚呼蘇氏溺於佛老每以聞大道自矜而時持害¶
　教之&KR0003;不為無罪于吾門也¶
<pb:KR4d0418_SBCK_028-6a>¶
范滂臨刑謂其子曰吾欲使汝為惡則惡不可為使汝¶
　為善則我不為惡劉湛入獄謂其弟曰相&KR0134;為惡惡¶
　不可為相&KR0134;為善正見今日嗚呼滂生昏亂之朝而¶
　標置自髙忿疾巳甚盖所謂殺其軀也顧乃恨為善¶
　之無益固已惑矣至於湛軰貪權煽亂死復何辭而¶
　亦出此語豈不可笑之甚哉¶
宋彭城王義康以得罪出鎮豫章問沙門慧琳曰弟子¶
　有還理否慧琳曰恨公不讀數百卷書意謂義康闇¶
<pb:KR4d0418_SBCK_028-6b>¶
　於大義貪權昵黨不逺嫌疑故至是耳其評甚當然¶
　琳本道人而幸主見知遂𠫵預朝廷之政賓客填門¶
　四方贈賂相系至有黒衣宰相之稱使果嘗讀書知¶
　道理不當少戢邪斯亦幾何其不敗也¶
劉凝之嘗有人認其所著&KR0282;笑曰僕著之巳敗令家中¶
　覓新者備君此人後得所失&KR0282;送還不肯復取沈麟¶
　士嘗行路隣人認其所著&KR0282;麟士曰是卿&KR0282;邪即跣¶
　而反隣人得&KR0282;送還麟士曰非卿&KR0282;邪笑而受之東¶
<pb:KR4d0418_SBCK_028-7a>¶
　坡曰此雖小事然䖏世當如麟士不當如凝之予謂¶
　沈亦未足為法也君子之道貴乎别嫌疑明是非其¶
　實吾物何為受誣而與人使因而不還則成彼姦計¶
　而自貽不韙之名果何圗哉且𫠦認有大於是者皆¶
　可與之而不辨乎然則麟士所處雖差勝凝之要亦¶
　不近於人情而君子不貴也蘇氏嘗以直不疑買金¶
　償亡不辨盗嫂為非而顧復有取於麟士何邪¶
蕭道成取宋王儉禇淵之力為多然&KR0026;其始謀本出於¶
<pb:KR4d0418_SBCK_028-7b>¶
　儉淵&KR0004;無意為所廹而後從則儉之罪重於淵矣而¶
　一時物議往往咎淵而少及儉者何邪¶
齊髙嘗曲宴群臣數人各使效𠆸藝禇淵彈琵琶王僧¶
　䖍彈琴沈文歌子夜張敬&KR0348;舞王敬則拍張王儉曰¶
　臣無所解惟知誦書因跪上前誦相如封禪書上笑曰¶
　此盛徳事吾何以堪之想儉當時自謂風流勝于諸¶
　子矣而不知詔而迎合以啟驕侈之心曽不若彼伎¶
　之為本分也嗚呼儉既隂賛道成以奪宋國及相齊¶
<pb:KR4d0418_SBCK_028-8a>¶
　朝又為此倿態非小人孰能爾哉¶
齊王晏助明帝奪國從弟思逺&KR0134;其引决以保全門户¶
　晏不從及晏拜驃&KR0016;將軍謂諸昆弟若從阿戎言豈¶
　有今日思逺曰猶未晚也晏嘆曰世乃有&KR0134;人死者¶
　後晏果伏誅世或以思逺為賢子弟予謂不然晏之¶
　貪&KR0096;固為非智思逺力諫使之退避可也不然亦委¶
　之而巳廹其必死不亦甚乎¶
魏太武時遼東公翟黒子有&KR0194;於帝犯𧷢事覺謀於髙¶
<pb:KR4d0418_SBCK_028-8b>¶
　&KR0098;曰帝問當以實對為當諱之&KR0098;教以實對不宜欺¶
　罔黒子竟以不實對&KR0013;誅後崔浩因修史得罪&KR0098;嘗¶
　同修亦當坐之太子營救導令飜異不從帝賞其直¶
　赦&KR0098;而誅浩他日太子責&KR0098;對曰臣與崔浩實同其¶
　事違心苟免非所願也退謂人曰我所以不從東宫¶
　者恐負翟黒子故耳世皆以為羙談予謂此言殊未¶
　當也臣不欺君自是當然之事不必有為而後為且¶
　黒子不從&KR0098;教而死非&KR0098;誤之也而何負之有使&KR0098;¶
<pb:KR4d0418_SBCK_028-9a>¶
所坐果實則詭言自晚是為負浩豈闗黒子如其不¶
　然冐覆族之禍而踐疇昔之一言果何義哉¶
元魏置殷州以北道行臺崔楷為刺史或&KR0134;其單&KR0016;之¶
　官楷曰食人之禄者&KR0104;人之&KR0104;若吾獨往則將士誰¶
　肯固志遂舉家之官及葛榮逼州城或&KR0134;减小弱以¶
　避之楷遣幼子及一女夜出既而悔之曰人將謂吾¶
　心不固&KR0635;忠而全爱也復命追還賊至將士争奮曰¶
　崔公尚不惜百口吾獨何爱一身戰死者相枕城陷¶
<pb:KR4d0418_SBCK_028-9b>¶
　楷不屈而死或問楷處此何如曰後一節可矣其始¶
　則失之過焉食人之禄者固&KR0104;人之&KR0104;然一身盡節¶
　自足塞責單&KR0016;之官法之所許且無害於義而必全¶
　族蹈禍以固衆心斯不可以已乎君子之制行亦止¶
　乎中焉耳¶
裴矩佞於隋而直言于太宗温公曰君樂聞直言則佞¶
　化爲忠惡聞其過則忠化爲佞爾或曰矩跡則忠而¶
　其心則佞煬帝喜諂諛矩則以諂諛而恱之太宗好¶
<pb:KR4d0418_SBCK_028-10a>¶
　諌諍矩則以諌諍而媚之視君之好惡而為取容之¶
　計也此大姦之情明主之所當誅也慵夫曰攷矩之¶
　心術此固中其病矣將以示&KR0134;戒而行教化則温公¶
　之論亦豈可廢哉¶
范純夫程正叔皆言魏徴當死建成之難而不可事太¶
　宗子謂是時高祖固在位也建成未成君而太宗之¶
　立實髙祖之命然則王魏死其難可也不死而事太¶
　宗亦可也温公作通鑑正叔嘗&KR0134;其著徴罪而温公¶
<pb:KR4d0418_SBCK_028-10b>¶
　不以為然得之矣¶
唐王義方為御史將劾李義府而恐其得罪以貽親&KR0104;¶
　乃請於母既許而後言之張鎰救盧樅亦然夫既居¶
　憲臺之職豈得以親&KR0104;之故而遂不言耶近代鄒浩¶
　劉安世聞有諌官之命皆先請於母而後受是則知¶
　所處矣¶
滹南遺老集卷之二十八¶
