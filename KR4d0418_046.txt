# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_045-1a>
#+PROPERTY: JUAN 46

¶
<md:KR4d0418_SBCK_046-1a>¶
<pb:KR4d0418_WYG_046-1a>
欽定四庫全書
　滹南集巻四十六¶　　　　金　王若虚　撰
　¶　續編詩
　　　攄憤¶
非存驕蹇心非徼正直譽浩然方寸間自有太髙處平¶
生少諧合舉足逢怨怒禮義初不愆謗訕亦奚顧孔子¶
自知明桓魋非所懼孟軻本不逢豈為臧氏沮天命有¶
窮達人情私好惡以此常泰然不作身外慮
<pb:KR4d0418_WYG_046-1b>
　　　贈王士衡<md:KR4d0418_SBCK_046-1b>¶王生非狂者乃以善哭稱毎至欲悲時不問醉與醒音¶
調初惻愴涕泗隨縱横問之無所言坐客笑且驚王生¶
不暇䘏若出諸其誠嗟我與生友此意猶未明絲染動¶
墨悲麟亡傷孔情韓哀峻領陟阮感窮途行涕流賈太¶
傅音抗唐衢生古來哭者多其哭非無名生其偶然歟¶
何苦摧神形如其果有為為爾同發聲¶
　　　感秋
<pb:KR4d0418_WYG_046-2a>
西風撼庭柯疎葉鳴策策天地一蕭條覊懐亦岑寂青<md:KR4d0418_SBCK_046-2a>¶春怳如昨轉盼年半百自從長大来轉覺日月廹功名¶
非所慕老大不足恤怛然感時心自亦不能釋清晨梳¶
短髪已見數莖白刀鑷雖可施殆似兒子劇此身委蛻¶
耳毁棄無足惜况於毛髪間而乃强修飾青青如陸展¶
星星行復出畢竟白滿頭復將何所摘¶
　　　生日自祝¶
嚢空無一錢羸軀兼百疾况味何蕭條生意渾欲失清
<pb:KR4d0418_WYG_046-2b>
晨聞喧呼親舊作生日我初未免俗隨分畧脩飾舉觴<md:KR4d0418_SBCK_046-2b>¶聊自祝醉語盡情實神仙恐無從富貴安可必脩短卒¶
同歸何足喜與戚一祈粗康彊二願早閑適衣食無大¶
望但要了晨夕萬事不我攖一心常自得優㳺終吾身¶
志願從此畢¶
　　　失子¶
姸姸掌中兒捨我一何遽其来誰使之而復奄然去平¶
生三舉子隨滅如朝露顧我能無悲其如天有數自從
<pb:KR4d0418_WYG_046-3a>
學道來衆苦頗易度有後固所期誠無亦何懼人生得<md:KR4d0418_SBCK_046-3a>¶清安政以累輕故婚娶眼前勞託遺身後慮百年曾㡬¶
何為此雛穉誤顧語長號妻此理亦應喻¶
　　　憶之純(三首/)¶
幼嵗求真契中年得偉人傾懷當一面投分許終身燈¶
火談𤣥夜鸎花逐勝春何時重一笑胷次欲生塵¶
　　　其二¶
面目三年隔音書萬里遥宦途俱蹭蹬日事各蕭條志
<pb:KR4d0418_WYG_046-3b>
大謀常拙身孤道易消本無當世用隱處㑹相招<md:KR4d0418_SBCK_046-3b>¶　　　其三¶
儁氣輕天下髙情到古人銜杯曼卿放下筆老坡神時¶
論誰優劣人材自屈伸窮愁須理遣不必涙沾巾¶
　　　復寄二首¶
志大言髙與世違拂衣真作竹林歸黄塵道口風波惡¶
未必先生自處非¶
　　　其二
<pb:KR4d0418_WYG_046-4a>
自笑趨塵自強顔食謀未免敢言閑紫芝果可充飢腹<md:KR4d0418_SBCK_046-4a>¶從子玉屏巖石間¶
　　　病中二首¶
學道今何得謀生久不成藍衫㡬棄物絳帳亦虚名事¶
拙應天意交疎即世情煩憂時自解感觸又還生¶
　　　其二¶
鬱鬱窮愁意營營乆病身詩情渾欲减藥物但相親未¶
得驅窮鬼終須問大鈞三時勞慰撫甚愧故人真
<pb:KR4d0418_WYG_046-4b>
　　　感懷<md:KR4d0418_SBCK_046-4b>¶枉却全家仰此身書生那是治生人百憂耿耿填胷臆¶
強作歡顔慰老親¶
　　　自笑¶
酒得數盃還自足詩髙兩韻不能神何須豪逸攀時傑¶
我自世間隨分人¶
　　　别家¶
到了身安是本圖何須身外覔浮虚誰能置我無饑地
<pb:KR4d0418_WYG_046-5a>
却把㣲官乞與渠<md:KR4d0418_SBCK_046-5a>¶　　　慵夫自號¶
身世飄然一瞬間更將辛苦送朱顔時人莫笑慵夫拙¶
差比時人得少間¶
　　　西城賞蓮呈晦之(晦之自號放翁/)¶
舊賞囘頭巳隔年髙花又見出新姸偶成濁酒狂歌㑹¶
恰及斜風細雨天樂事適来偏有興閑身常得分無縁¶
作詩莫怪多誇語差比放翁先着鞭<md:KR4d0418_SBCK_046-5b>¶
<pb:KR4d0418_WYG_046-5b>
　
　
　
　
　
　
　
　滹南集巻四十六
