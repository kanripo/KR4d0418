# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:39.539412
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0411-042滹南遺老集-卷第四十二.
<pb:KR4d0418_SBCK_042-1a>¶
滹南遺老集卷之四十二¶
　　　　　　　　　　　滹南王若虚　從之¶
　　千户賈侯父墓銘¶
保塞賈侯甞識予於東垣丁酉夏六月不逺八舎致書¶
見招至則館其家禮意甚厚已而言曰某也不天生六¶
嵗而失怙恃今四十年矣而未有紀述而不朽之託負¶
媿良深雖不及誌諸幽猶得以表其隧某既幼孤家譜¶
世系不復能知而先君之事幸存其大畧敢丐一言以¶
<pb:KR4d0418_SBCK_042-1b>¶
傳信嗚呼墓有碑碑有文所從來尚矣且禮不忘其本¶
而孝莫大于顯親親有善而揄&KR0045;之大書深刻以申其¶
追慕尊崇之意此天道之自然人情之同欲而子職之¶
所當盡者也不亦務乎吾觀近世自一介之微稍躋貴¶
顯者爭先樹建以為華榮螭首龜趺亭亭相望宜我侯¶
之不敢緩也既辱侯知能勿成其羙按公諱　字巨平¶
祁之蒲隂人其先皆𨼆徳不仕公長身羙風姿賦性淳¶
篤事父母以孝悌聞待友朋以忠信稱鄉黨宗族莫不¶
<pb:KR4d0418_SBCK_042-2a>¶
服其　徳而又重氣節急患難有貸其錢者雖至百萬¶
不問儻期議者以為難&KR0004;長兄儀次兄成憐公　生父¶
母屬念且公等幹蠱可嘉故曲極友愛儀子弗嗣屢請¶
析居儀輒紿曰二親既有命書矣卒舉貲産付公州貳¶
髙君亦謂其可妻也以女歸焉承安丁已春三月以疾¶
終于家享年五十九即以其月葬于里之先塋公凡四¶
娶皆同郡巨室子而最後為李氏尤賢淑備婦徳男一¶
人曰輔李所出即侯也一女適宋氏男孫三女孫二人¶
<pb:KR4d0418_SBCK_042-2b>¶
當貞祐兵火之餘城邑幾廢遺&KR0058;無依侯以完復安輯¶
之功為衆所推由本縣尉至為州刺史及歸聖朝勲績¶
益著自招撫使累遷河北東西等路左副都元帥甲午¶
中朝廷更定官稱選充行軍千户云侯儀度魁傑胷次¶
灑落其才術器識類皆不凡而爱民喜士為河朔稱首¶
盖一代之偉人也嗚呼源深則流長本根固則枝葉茂¶
物有常理君子毎以為積善獲福之喻視履考祥以人¶
占天如影響之敏符契之不可無也昔有預髙閭門俾¶
<pb:KR4d0418_SBCK_042-3a>¶
容軒盖手植庭槐期生三公者&KR0004;若𡚶意已而果然㝠¶
㝠之中昭昭者存焉是故即其所享可以推其始之所¶
自來由其所為可以卜其終之所必至夫何疑哉侯以¶
妙年遭遇驟至顯榮富貴功名無不如志諸子岐嶷稱¶
其佳兒此决非出于偶然者固足以知其世積之善矣¶
而躬行之實不替益隆于先有光又可見其方來之報¶
則賈氏之餘慶殊未艾也是宜書故書之而系以銘曰¶
　厥土惟腴厥木惟敷有崇其&KR0588;于城之隅閟之深封¶
<pb:KR4d0418_SBCK_042-3b>¶
　之固過者必恭賈公之墓¶
　　太一三代度師蕭公墓表¶
太一之数興於金朝天眷閒衛郡蕭真人其始祖也靈¶
異之跡上動至尊勅賜觀名太一萬壽世嗣其法一再¶
𫝊而得師焉師諱志冲字用道博州堂邑人本姓王氏¶
祖某父某並受真人法籙師幼頴悟誦書日千言而沉¶
静寡言不好戯弄年十六父兄議婚師曰性喜出家不¶
願娶也强之不可因而逃去𨼆于冠氏李守竒家遂與¶
<pb:KR4d0418_SBCK_042-4a>¶
守竒詣衛州𠫵二代師為門弟子始事尊宿霍子華子¶
華故有淹疾師侍奉惟謹前後十年無懈倦之色或衣¶
不觧帶者數月人以為難大定十六年朝廷普試僧道¶
師初宻誦經文人人不知一旦中選儕𩔖甚驚及當給¶
據言于考官曰師兄蕭道宗累&KR0013;黜落年過四十乞以¶
據授道宗某方壯徐為後圖未晚也考官不許而多其¶
讓十七年授度保充衛州管内威儀領教門事二代師¶
將退席宻語道宗曰吾門徒數萬而試經具戒者完顔¶
<pb:KR4d0418_SBCK_042-4b>¶
志寕及王某而巳志寕資雖明敏而頗輕肆非主教之¶
才不如王某純粹亷潔爲可属乃以爲法嗣而改　姓¶
凡法嗣皆從蕭氏蓋祖師之訓也師素不爲辭章及升¶
堂諭衆随意而言悉成文理&KR0134;戒深切聴者聳然内外¶
相慶以爲宗門得人矣居無何有司選奏四方髙德之¶
士&KR0024;住中都天長&KR0026;師首應之既而河犯郡城居人往¶
往他徙而本&KR0026;道衆亦旅寓于蘓門師聞而還聲望既¶
隆求教者接跡而至歳所傳無慮数千人先是汲縣閻¶
<pb:KR4d0418_SBCK_042-5a>¶
村有&KR0026;曰朝元荒廢已乆而額籍具存師請諸官遷于¶
西門墳園之側以處其衆明年河復　本&KR0026;殿宇頺毁¶
且盡師次第繕完㝷復一新而増創者幾倍所費不貲¶
明昌間前尚書右丞劉公偉自大名移鎮河中道出淇¶
上謁師甚恭州倅移刺者先以常流待師見劉加禮心¶
猶疑之其後数屏人獨往而師常静坐無爲因問先生¶
于此有何受用師曰静中自有所得非語言可以形容¶
若無得者雖片時不能安况終身乎其人乃服曰劉公¶
<pb:KR4d0418_SBCK_042-5b>¶
誠有知矣師自重修&KR0026;舎深居簡出外人多不識其面¶
承安改元日食正旦父老懼災請師作醮于神霄宫士¶
庶畢集師少時白晳而癯至是色如紫玉目光炯然冠¶
佩整肅若自天而下&KR0026;者嘆仰以為真人復生也少長¶
貴賤悉歸禮之㤗和&KR0004;章廟春秋已髙皇嗣未立設普¶
天大醮于亳之太清宫閒&KR0010;報謝師皆與焉五年河南¶
道士籍少既以再祈皇嗣&KR0013;召過師問之師曰向來作¶
醮例遣重臣所在供擬多傷物命其違天意甚矣自今¶
<pb:KR4d0418_SBCK_042-6a>¶
宜罷之至于與醮官吏皆須禁止葷酒務行善事庶可¶
達誠雖然再三則凟亦恐徒勞耳籍至闕以勿遣重臣¶
為言上可之而令籍詣太清行事如初師與俱往既又¶
同赴中都太極宫誦經百日時户部侍郎胥鼎方提控¶
寺&KR0026;恐師南還率朝士十餘&KR0049;之曰今明主臨朝尊元¶
重道天長&KR0138;廢隨建此宫如師者人天眼目不容遽去¶
也㑹宫衆亦堅挽之遂勉為留七年大蝗上遣中官問¶
提㸃郭元長禳治法元長勅其徒閲道藏求之師從傍¶
<pb:KR4d0418_SBCK_042-6b>¶
曰道藏如海豈易討㝷就使有之亦未敢必其應吾祖¶
真人嘗留經籙三百餘階内有秘章今可用也遂取以¶
進上喜曰天垂此教以利生民即命師依科作醮比行¶
禮大雨師呪信香一炷禱于真人其雨立止翌日有㫖¶
問蝗絶之期對以三日據法有灑壇符而灑時當留一¶
面使蝗有所歸師則留其西西乃大山也及期則羣飛¶
入山而死詔加賞賚師固辭曰道人救物安用賞為上¶
曰真道人也當别議旌表郭元長告免提㸃職詔師&KR0071;¶
<pb:KR4d0418_SBCK_042-7a>¶
之仍賜號元通大師内人賈病逾年諸醫莫療上曰此¶
非藥餌所及前禳蝗王某殆是異人或能起之師奉命¶
直抵宫闈治以符水而愈宫闈非閹寺不得到盖以道¶
重師也衛紹即位特賜上清大洞法服一襲當時榮之¶
師甞謂人生貴適意顧名雖尊顯而身甚勞浩然有休¶
息志乃因胥公舉汾西李大方以自代而歸實大安二¶
年之春也一日集衆曰祖師立教代代相承如續燈然¶
無有窮盡今弟子中蕭輔道者祖師再從孫吾當付之¶
<pb:KR4d0418_SBCK_042-7b>¶
於是退䖏西堂髙拱淵黙不復以世務闗意貞祐二年¶
四代師主亳之太清師亦從焉四年閏七月丙午忽謂¶
門人曰速具湯沐吾將歸寂門人亟加冠履未畢而逝¶
有鶴数十旋遶乆之時天氣猶暑閲餘旬而體不變八¶
月庚申&KR0096;殯于宫之塋其日隂晦重甚衆方以時刻為¶
疑俄樹杪雲開如席許得以不誤已而隂晦如故又聞¶
香風四來送者幾萬人咸嘆異之&KR0004;師之將誕也有桑¶
生于宅中不半&KR0010;成樹比十年其髙数㝷状如層樓世¶
<pb:KR4d0418_SBCK_042-8a>¶
所未見至是亦無故而枯相與始終尤可怪訝也師平¶
生無喜愠恂恂似不能言至遇事而𤼵雖衆所難决者¶
三数語輒定老荘之外兼通諸史諸書而尤長于左氏¶
春秋其智識有大過人者享年六十六&KR0010;戒臘四十自¶
號元朴子云四代師字公弼既返河朔將復迎師骨以¶
祔于真人而求所以表其墓者俾予文之公弼一世偉¶
人所交皆天下之士而&KR0060;幸與之㳺昔已甞為作真人¶
傳矣而又有兹命是不以蕪陋見鄙也義不得辭則據¶
<pb:KR4d0418_SBCK_042-8b>¶
其事状而具著焉¶
　　清虚大師侯公墓碣¶
師諱元仙字子真趙州人也大父澄以胥吏起身至河¶
北西路&KR0519;司&KR0122;才幹既&KR0278;而行巳無玷尤以孝友著稱¶
議者謂不見用于時則必有得于道母殁慨然曰所以¶
區區塵土間者為親故也今不侍養復何為哉聞淇上¶
蕭真人立太一大教因往𠫵為門弟子真人一見爱之¶
授名道净傳太一三元法得以便宜行化乃即本州及¶
<pb:KR4d0418_SBCK_042-9a>¶
真定之第各建太一堂奉持香火以符藥濟人大定二¶
年凡釋道之居無名額者許進輸賜之公遂&KR0300;牒以在¶
州道院為太清&KR0026;而在府者為迎祥真人每批經籙必¶
先授公而後𫝊前後千品公曰天寳下降要當永刼流¶
行一日去世誰其保之宻禱上真願于私属生&KR0071;嗣其¶
後男琳得子相貌殊常即師也生不茹葷始學語能辨¶
三官之像少長嬉戯則教群兒禮北斗澄大喜以為祈¶
禱有徴而得所託矣㑹朝廷鬻祠牒由是度為道士年¶
<pb:KR4d0418_SBCK_042-9b>¶
十四已克主大醮詞音清亮逈出一時儕輩翕然推服¶
明昌初以髙徳應詔入住中都天長&KR0026;自泰和改元國¶
家事祈禳連設大醮羽流極天下之選而師皆與焉仍¶
常居要職出諸人右功完賞賚甚渥賜紫衣徳號曰&KR0026;¶
妙㝷佩符馳傳降御香于岱嶽長白等山頃之以親老¶
辭歸鄉里崇慶間召住太極宫用進&KR0024;軍儲恩改授今¶
號宣宗南廵&KR0013;命入汴提控上清宫勅有司一依天長¶
故事逾年而退未幾太清宫請爲宗主三返益勤不得¶
<pb:KR4d0418_SBCK_042-10a>¶
已應之時院門凌替殆莫能支加以&KR0010;賦数百斛爲病¶
尤甚師下車未浹旬以狀上聞悉獲蠲免衆賴其庇已¶
而拂袖棲遲于洧川正大庚寅正月爲　士左崇等作¶
醮于鈞臺法事勝絶舉壇欣幸以爲未始遇也既畢將¶
還忽示㣲疾衆欲召醫&KR0049;之師不許曰世縁已盡自可¶
長往安用療爲越三日日中命置髙座面䖏之頋至未¶
刻則口占一頌舉首端坐項中戛然有聲兩手握子文¶
而逝時年六十九矣逺近士庶炷香拜禮者累日神色¶
<pb:KR4d0418_SBCK_042-10b>¶
宛如生人已酉焚化於郭西從遺命也下火之際紫雲¶
見其北蒼鶴十数翔舞空中移時乃散送者幾萬人莫¶
不以手加額嗚呼異哉其超脱明白如此亦世所罕聞¶
也丙戌塔于潁濵之崇真&KR0026;予素知師名而不及識毎¶
以為恨然甞與其門人　悟詮㳺悟詮業履清修而讀¶
書好事亦落落不凡者以大元辛丑年正月二十日改¶
葬師于平&KR0068;縣明信鄉之鄭村原属予銘其墓渠意既¶
堅而&KR0060;亦樂為之道也乃叙而銘之曰¶
<pb:KR4d0418_SBCK_042-11a>¶
　其生也爲賢其𣳚也爲仙人而如此足矣又何加焉¶
著之琬琰以永其傳¶
　　贈昭毅大將軍髙公墓碣¶
慶源軍節度使髙侯因教授王君進士陳生來見曰不¶
肖不天生四年而先君捐館舍訓誨不得聞奉養不及¶
致其爲不幸可知也逮其成長事與心違&KR0154;勝風樹之¶
悲顧瞻松楸未甞不流涕太息今將刻石墓隧以垂之¶
無窮事實始末雖不能詳而故老所傳猶得見其爲人¶
<pb:KR4d0418_SBCK_042-11b>¶
之大畧兹敢以託予謝非其才而請益堅重以王陳雅¶
故義不可辭則勉爲之叙次曰公諱顯髙邑人其先皆¶
農隠弗耀公敦朴簡静而辭色温温接物極愷悌輕財¶
務施喜周困窮其事親䖏兄弟孝友尤篤至教人亦必¶
先此里閭宗戚無貴賤踈近交口稱爲吉人無間言者¶
明昌七年五月壬午以疾終于家享年四十即葬其鄉¶
之先塋夫人韓氏婦徳無缺亦著賢譽後公十九年卒¶
子三人長曰慶終本縣丞次曰進不仕次曰添禄即節¶
<pb:KR4d0418_SBCK_042-12a>¶
度也男孫四人女三人正大中以節度恩特贈昭毅大¶
將軍夫人封號如例初節度當再罹兵火之後㓂盗並¶
興道路蓁蕪城邑頺廢而能紏集義旅撫安遺黎内守¶
外攘以鳩完復之功闔境晏然遂成樂土有司嘉其能¶
擢柏鄉令累遷今職治聲甚羙公望甚重其福禄方隆¶
而未艾異時所至有詎量者嗚呼積善之家必有餘慶¶
不及其身則在其後物有定理聖賢有成言古今有同¶
然之效昭乎其不可誣也今患不能為善為之未始無¶
<pb:KR4d0418_SBCK_042-12b>¶
徵髙氏世居𤱶畝𣳚沒于常流殆與草木共腐而一旦¶
子孫蕃昌門地烜赫以為&KR0022;人之榮推原其自豈偶然¶
也哉是誠可書故揭之以&KR0134;來者而系以銘曰¶
身雖不顯而後也昌夀雖不永而所存者長褒䘏有¶
　命紀述有章以播其芳以&KR0045;其光是之謂不亡¶
滹南遺老集卷四十二¶
