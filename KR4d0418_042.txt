# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_041-1a>
#+PROPERTY: JUAN 42

¶
<md:KR4d0418_SBCK_042-1a>¶
<pb:KR4d0418_WYG_042-1a>
欽定四庫全書
　滹南集巻四十二¶　　　　金　王若虚　撰
　¶　　千户賈侯父墓銘¶
保塞賈侯嘗識予於東垣丁酉夏六月不逺八舎致書¶
見招至則館其家禮意甚厚已而言曰某也不天生六¶
嵗而失怙恃今四十年矣而未有紀述而不朽之託負¶
愧良深雖不及誌諸幽猶得以表其隧某既幼孤家譜¶
世系不復能知而先君之事幸存其大略敢丐一言以<md:KR4d0418_SBCK_042-1b>¶
<pb:KR4d0418_WYG_042-1b>
傳信嗚呼墓有碑碑有文所從来尚矣且禮不忘其本¶
而孝莫大於顯親親有善而揄揚之大書深刻以申其¶
追慕尊崇之意此天道之自然人情之同欲而子職之¶
所當盡者也不亦務乎吾觀近世自一介之㣲稍躋貴¶
顯者爭先樹建以為華榮螭首龜趺亭亭相望宜我侯¶
之不敢緩也既辱侯知能勿成其美按公諱&KR0008;字巨平¶
祁之蒲隂人其先皆隠徳不仕公長身美風姿賦性淳¶
篤事父兄以孝悌聞待交朋以忠信稱鄉黨宗族莫不<md:KR4d0418_SBCK_042-2a>¶
<pb:KR4d0418_WYG_042-2a>
服其吉徳而又重氣莭急患難有貸其錢者雖至百萬¶
不問償期議者以為難初長兄儀次兄成憐公晚生父¶
母屬念且公等幹蠱可嘉故曲極友愛儀子弗嗣屢請¶
析居儀輒紿曰二親既有命書矣卒舉貲産付公州貳¶
髙君亦謂其可妻也以女歸焉承安丁巳春三月以疾¶
終於家享年五十九即以其月塟於里之先塋公凡四¶
娶皆同郡巨室子而最後為李氏尤賢淑備婦徳男一¶
人曰輔李所出即侯也一女適宋氏男孫三女孫二人<md:KR4d0418_SBCK_042-2b>¶
<pb:KR4d0418_WYG_042-2b>
當貞祐兵火之餘城邑幾廢遺黎無依侯以完復安輯¶
之功為衆所推由本縣尉至為州刺史及歸聖朝勲績¶
益著自招撫使累遷河北東西等路左副都元帥甲午¶
中朝廷更定官稱選充行軍千户云侯儀度魁傑胷次¶
灑落其才術噐識類皆不凡而愛民喜士為河朔稱首¶
盖一代之偉人也嗚呼源流則深長本根固則枝葉茂¶
物有常理君子毎以為積善獲福之喻視履考祥以人¶
占天如影響之敏符契之不可無也昔有預髙閭門俾<md:KR4d0418_SBCK_042-3a>¶
<pb:KR4d0418_WYG_042-3a>
容軒盖手植庭槐期生三公者初若妄意已而果然㝠¶
㝠之中昭昭者存焉是故即其所享可以推其始之所¶
自来由其所為可以卜其終之所必至夫何疑哉侯以¶
妙年遭遇驟至顯榮富貴功名無不如志諸子岐嶷稱¶
其家兒此决非出於偶然者固足以知其世積之善矣¶
而躬行之實不替益隆於先有光又可見其方来之報¶
則賈氏之餘慶殊未艾也是宜書故書之而系以銘曰¶
　　厥土惟腴厥木惟敷有崇其丘於城之隅閟之深
<pb:KR4d0418_WYG_042-3b>
　　封<md:KR4d0418_SBCK_042-3b>¶之固過者必恭賈公之墓¶
　　　太一三代度師蕭公墓表¶
太一之教興於金朝天眷間衛郡蕭真人其始祖也靈¶
異之跡上動至尊勅賜觀名曰太一萬壽世嗣其法一
再¶傳而得師焉師諱志冲字用道博州堂邑人本姓王
氏¶祖某父某並受真人法籙師幼頴悟誦書日千言而
沉¶静寡言不好戯弄年十六父兄議婚師曰性喜出家
不¶願娶也強之不可因而逃去隠於冠氏李守竒家遂
<pb:KR4d0418_WYG_042-4a>
與<md:KR4d0418_SBCK_042-4a>¶守竒詣衛州叅二代師為門弟子始事尊宿霍子華
子¶華故有淹疾師侍奉惟謹前後十年無懈倦之色或
衣¶不解帶者數月人以為難大定十六年朝廷普試僧
道¶師初宻誦經文人人不知一旦中選儕類甚驚及當
給¶據言於考官曰師兄蕭道宗累被黜落年過四十乞
以¶據授道宗某方壮徐為後圖未晩也考官不許而多
其¶讓十七年授度保充衞州管内威儀領教門事二代
師¶将退席宻語道宗曰吾門徒數萬而試經具戒者完
<pb:KR4d0418_WYG_042-4b>
顔<md:KR4d0418_SBCK_042-4b>¶志寕及王某而已志寕資雖明敏而頗輕肆非主教
之¶才不如王某純粹亷潔為可屬乃以為法嗣而改其
姓¶凡法嗣皆從蕭氏盖祖師之訓也師素不為辭章及
升¶堂諭衆隨意而言悉成文理勸戒深切聴者聳然内
外¶相慶以為宗門得人矣居無何有司奏選四方髙徳
之¶士補住中都天長觀師首應之既而河犯郡城居人
徃¶徃他徙而本觀道衆亦旅寓於蘇門師聞而還聲望
既¶隆求教者接跡而至歲所傳無慮數千人先是汲縣
<pb:KR4d0418_WYG_042-5a>
閻<md:KR4d0418_SBCK_042-5a>¶村有觀曰朝元荒廢已久而額籍且存師請於官遷
於¶西門墳園之側以處其衆明年河復本觀殿宇頺毁¶
且盡師次第繕完尋復一新而增創者幾倍所費不貲¶
明昌間前尚書右丞劉公偉自大名移鎮河中道出淇¶
上謁師甚恭州倅移刺者先以常流待師見劉公加禮
心¶猶疑之其後數屏人獨徃而師常静坐無為因問先
生¶於此有何受用師曰静中自有所得非語言可以形
容¶若無得者雖片時不能安况終身乎其人乃服曰劉
<pb:KR4d0418_WYG_042-5b>
公<md:KR4d0418_SBCK_042-5b>¶誠有知矣師自重修觀舎深居簡出外人多不識其
面¶承安改元日食正旦父老懼災請師作醮於神霄宫
士¶庶畢集師少時白晳而癯至是色如紫玉目光炯然
冠¶佩整肅若自天而下觀者嘆仰以為真人復生也少
長¶貴賤悉歸禮之泰和初章廟春秋已髙皇嗣未立設
普¶天大醮於亳之太清宫間嵗報謝師皆與焉五年河
南¶道士籍少阮以再祈皇嗣被召過師問之師曰向来
作¶醮例遣重臣所在供擬多傷物命其違天意甚矣自
<pb:KR4d0418_WYG_042-6a>
今<md:KR4d0418_SBCK_042-6a>¶宜罷之至於與醮官吏皆須禁止葷酒務行善事庶
可¶達誠雖然再三則凟亦恐徒勞耳籍至闕以勿遣重
臣¶為言上可之而令籍詣太清行事如初師與俱徃既
又¶同赴中都太極宫誦經百日時户部侍郎胥鼎方提
控¶寺觀恐師南還率朝士十餘候之曰今明主臨朝尊
𤣥¶重道天長&KR0379;廢隨建此宫如師者人天眼目不容遽
去¶也㑹宫衆亦堅挽之遂勉為留七年大蝗上遣中官
問¶提㸃郭元長禳治法元長敕其徒閲道藏求之師從
<pb:KR4d0418_WYG_042-6b>
傍<md:KR4d0418_SBCK_042-6b>¶曰道藏如海豈易討尋就使有之亦未敢必其應吾
祖¶真人嘗留經籙三百餘階内有祕章今可用也遂取
以¶進上喜曰天垂此教以利生民即命師依科作醮比
行¶禮大雨師呪信香一粒禱於真人其雨立止翼日有
㫖¶問蝗絶之期對以三日據法有灑壇符而灑時當留
一¶面使蝗有所歸師則留其西西乃大山也及期則羣
飛¶入山而死詔加賞賚師固辭曰道人救物安用賞為
上¶曰真道人也當别議旌表郭元長告免提㸃職詔師
<pb:KR4d0418_WYG_042-7a>
繼<md:KR4d0418_SBCK_042-7a>¶之仍賜號元通天師内人賈病逾年諸醫莫療上曰
此¶非藥餌所能及前禳蝗王某殆是異人或能起之師
奉命¶直抵宫闈治以符水而愈宫闈非閹寺不得到盖
以道¶重師也衞紹即位特賜上清大洞法服一襲當時
榮之¶師嘗謂人生貴適意顧名雖尊顯而身甚勞浩然
有休¶息志乃因胥公舉汾西李大方以自代而歸實大
安二¶年之春也一日集衆曰祖師立教代代相承如續
燈然¶無有窮盡今弟子中蕭輔道者祖師再從孫吾當
<pb:KR4d0418_WYG_042-7b>
付之<md:KR4d0418_SBCK_042-7b>¶於是退處西堂髙拱淵黙不復以世務闗意貞祐
二年¶四代師主亳之太清師亦從焉四年閏七月丙午
忽謂¶門人曰速具湯沐吾将歸寂門人亟加冠履未畢
而逝¶有鶴數十旋繞久之時天氣猶暑閲餘旬而體不
變八¶月庚申權殯於宫之塋其日隂晦重甚衆方以時
刻為¶疑俄樹杪雲開如席許得以不悮已而隂晦如故
又聞¶香風四来送者幾萬人咸嘆異之初師之将誕也
有桑¶生於宅中不半嵗成樹比十年其髙數尋状如層
<pb:KR4d0418_WYG_042-8a>
樓世<md:KR4d0418_SBCK_042-8a>¶所未見至是亦無故而枯相與始終尤可怪訝也
師平¶生無喜愠恂恂似不能言至遇事而發雖衆所難
决者¶三數語輒定老荘之外兼通諸史諸書而尤長於
左氏¶春秋其智識有大過人者享年六十六戒臈四十
自¶號元朴子云四代師字公弼既返河朔将復迎師骨
以¶祔於真人而求所以表其墓者俾予文之公弼一世
偉¶人所交皆天下之士而竊幸與之游昔已嘗為作真
人¶傳矣而又有兹命是不以蕪陋見鄙也義不得辭則
<pb:KR4d0418_WYG_042-8b>
據<md:KR4d0418_SBCK_042-8b>¶其事状而具著焉¶
　　　清虚太師侯公墓碣¶
師諱元仙字子真趙州人也大父澄以胥史起身至河¶
北西路漕司掾才幹既優而行已無玷尤以孝友著稱¶
議者謂不見用於時則必有得於道母歿慨然曰所以¶
區區塵土間者為親故也今不侍養復何為哉聞淇上¶
蕭真人立太一大教因徃叅為門弟子真人一見愛之¶
授名道净傳太一三元法得以便宜行化乃即本州及<md:KR4d0418_SBCK_042-9a>¶
<pb:KR4d0418_WYG_042-9a>
真定之第各建太一堂奉持香火以符藥濟人大定二¶
年凡釋道之居無名額者許進輸賜之公遂投牒以在¶
州道院為太清觀而在府者為迎祥真人毎批經籙必¶
先授公而後傳前後千品公曰天寶下降要當永刼流¶
行一日去世誰其保之宻禱上真願於私屬生繼嗣其¶
後男琳得子相貌殊常即師也生不茹葷始學語能辨¶
三官之像少長嬉戯則教羣兒禮北斗澄大喜以為祈¶
禱有徵而得所托矣㑹朝廷鬻祠牒由是度為道士年<md:KR4d0418_SBCK_042-9b>¶
<pb:KR4d0418_WYG_042-9b>
十四已克主大醮詞音清亮夐出一時儕輩翕然稱服¶
明昌初以髙徳應詔入住中都天長觀自泰和改元國¶
家事祈禳連設大醮羽流極天下之選而師皆與焉仍¶
常居要職出諸人右功完賞賚甚渥賜紫衣徳號曰觀¶
妙尋佩符馳傳降御香於岱嶽常白等山頃之以親老¶
辭歸鄉里崇慶間召住太極宫用進補軍儲恩改授今¶
號宣宗南廵被命入汴提控上清宫勅有司一依天長¶
故事逾年而退未幾太清宫請為宗主三返益勤不得<md:KR4d0418_SBCK_042-10a>¶
<pb:KR4d0418_WYG_042-10a>
已應之時院門凌替殆莫能支加以嵗賦數百斛為病¶
尤甚師下車未浹旬以状上聞悉獲蠲免衆賴其庇已¶
而拂袖棲遲於洧川正大庚寅正月為喜士左崇等作¶
醮於鈞臺法事勝絶舉壇忻幸以為未始遇也既畢将¶
還忽示㣲疾衆欲召醫候之師不許曰世縁已盡自可¶
長徃安用療為越三日日中命置髙座而處之顧至未¶
刻則口占一頌舉首端坐頂中戞然有聲两手握子文¶
而逝時年六十九矣逺近士庶炷香禮拜者累日神色<md:KR4d0418_SBCK_042-10b>¶
<pb:KR4d0418_WYG_042-10b>
宛如生人乙酉焚化於郭西從遺命也下火之際紫雲¶
見其北蒼鶴十數翔舞空中移時乃散送者幾萬人莫¶
不以手加額嗚呼異哉其超脱明白如此亦世所罕聞¶
也丙戍塔於潁濵之崇真觀予素知師名而不及識毎¶
以為恨然嘗與其門人正悟詮㳺悟詮業履清修而讀¶
書好事亦落落不凡者以大元辛丑年正月二十日改¶
塟師於平棘縣明信鄉之鄭村原屬予銘其墓渠意既¶
堅而竊亦樂為之道也乃叙而銘之曰<md:KR4d0418_SBCK_042-11a>¶
<pb:KR4d0418_WYG_042-11a>
　　其生也為賢其殁也為仙人而如此足矣又何加
　　焉¶著之琬琰以永其傳¶
　　　贈昭毅大将軍髙公墓碣¶
慶源軍節度使髙侯因教授王君進士陳生来見曰不¶
肖不天生四年而先君捐館舎訓誨不得聞奉養不及¶
致其為不幸可知也逮其成長事與心違曷勝風樹之¶
悲顧瞻松楸未嘗不流涕太息今将刻石墓隧以垂之¶
無窮事實始末雖不能詳而故老所傳猶能見其為人<md:KR4d0418_SBCK_042-11b>¶
<pb:KR4d0418_WYG_042-11b>
之大畧兹敢以託予謝非其才而請益堅重以王陳雅¶
故義不可辭則勉為之叙次曰公諱顯髙邑人其先皆¶
農隠弗耀公敦朴簡静而辭色温温接物極愷悌輕財¶
務施喜周困窮其事親處兄弟孝友尤篤至教人亦必¶
先此里閭宗戚無貴賤疎近交口稱為吉人無間言者¶
明昌七年五月壬午以疾終於家享年四十即塟其鄉¶
之先塋夫人韓氏婦徳無缺亦著賢譽後公十九年卒¶
子三人長曰慶終本縣丞次曰進不仕次曰添禄即莭<md:KR4d0418_SBCK_042-12a>¶
<pb:KR4d0418_WYG_042-12a>
度也男孫四人女三人正大中以莭度恩特贈昭毅大¶
将軍夫人封號如例初莭度當再罹兵火之後冦盜並¶
興道路蓁蕪城邑頺廢而能紏集義旅撫安遺黎内守¶
外攘以鳩完復之功闔境晏然遂成樂土有司嘉其能¶
擢栢鄉令累遷令職治聲甚美公望甚重其福禄方隆¶
而未艾異時所至詎有量者嗚呼積善之家必有餘慶¶
不及其身則在其後物有定理聖賢有成言古今有同¶
然之效昭乎其不可誣也今患不能為善為之未始無<md:KR4d0418_SBCK_042-12b>¶
<pb:KR4d0418_WYG_042-12b>
徵髙氏世居畎畝沒沒於常流殆與草木共腐而一旦¶
子孫蕃昌門地烜赫以為邦人之榮推原其自豈偶
然¶也哉是誠可書故揭之以勸來者而系以銘曰¶
　　身雖不顯而後也昌壽雖不永而所存者長褒䘏
　　有¶命紀述有章以播其芳以揚其光是之謂不亡¶
　
　
　滹南集巻四十二
