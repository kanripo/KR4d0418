# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:39.625277
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0411-044滹南遺老集-卷第四十四.
<pb:KR4d0418_SBCK_044-1a>¶
滹南遺老集卷之四十四¶
　　　　　　　　　　滹南王&KR0002;虚　從之¶
　　鄜州龍興寺明極軒記¶
鄜為州在深山窮谷間荒凉鄙陋其風土固然無池臺¶
苑囿之&KR0026;可以娱人者官閒無事散歩而盤桓不過道¶
流&KR0474;子之居耳而龍興寺明極軒最為佳處由三門廵¶
廊而西其隅為雄師院而院之東南則明極在焉其始¶
為&KR0169;地故節度郝公見而愛之謂其爽塏便安可以為¶
<pb:KR4d0418_SBCK_044-1b>¶
待賔之所頋而命雄此軒户所以構也深静而明夏凉¶
而冬燠髙&KR0138;丈許而平揖前山俯瞰闤闠視縁山諸刹¶
&KR0020;欲與之争衡也始予以狂放不羈為上官所捃宴㳺¶
戯劇悉禁絶之雖所親愛非公故不得相往来逄于道¶
路歛避辭謝莫敢立談者出門倀然其無歸也深居髙¶
臥讀書以自遣而乆復無聊因思所謂道流釋子之居¶
而時一訪之晏坐清談焚香煮茗猶得差樂而無罪盖¶
大像之致爽開元之冷筠皆所素愛而甞逰者然以其¶
<pb:KR4d0418_SBCK_044-2a>¶
登渉之艱固不若明極之為数雄亦開朗好客樂與予¶
言而不厭由是有興輒至至輒為留竟日公退飯餘呼¶
馬而岀僕夫或不請所之知其必適是也比及其門呵¶
喝有聲主人者趨迎而&KR0015;知其必為吾也予甞以雄見¶
待之厚許為作記以報之而未果其後官事日繁而私¶
禁稍寛非役于簿書期㑹之勤則奪于聲色紛華之樂¶
而予之蹟至明極者数矣與雄相見未甞不&KR0015;且歎焉¶
今将東歸雄以前言為請嗚呼吾負此軒乆矣是猶可¶
<pb:KR4d0418_SBCK_044-2b>¶
得而辭乎乃書其地形之大概與夫平昔㳺衍之熟者¶
以授若其命名之意則出于西方之書非予之所學¶
也畧而不及以待夫知其說者¶
　　茅先生道院記¶
嵩山之陽有承天谷谷有道院焉隐君子茅公之所建¶
也公開封人名從易字縉甫始以進士干有司数竒不¶
偶乃棄家爲方外逰隨意去留&KR0004;無定居既至承天則¶
欣然曰吾可以休于是矣闢地築室爲終焉計日葺月¶
<pb:KR4d0418_SBCK_044-3a>¶
&KR0024;盖累年而後有成軒曰䨇清以景名也庵曰虚静以¶
道命也竹木蕭然都無塵土氣由是為嵩陽之一&KR0026;夫¶
嵩少海内名山其間勝跡殆不可殫記蕞爾茅公之廬¶
宜若無足道者而人甞以不到為恨到必&KR0777;桓而不忍¶
去則亦以其主人之賢故也公以髙蹈聞四方賢愚少¶
長莫不仰其風&KR0026;其擺落世紛悽心扵冲漠之境始終¶
四十年處之甚安壽考康寕翛然而往非胸中真有所¶
得疇能爾耶¶
<pb:KR4d0418_SBCK_044-3b>¶
時羣盗縱掠而公夷然視之神色自若且能化&KR0064;為馴¶
使之逡廵退却而不敢犯非獨自免而又有以庇人其¶
道徳所服至扵如此豈老氏所謂虎無所措其爪兵無¶
所容其刄者欤予世之散人也才能無取于人而功名¶
不切于已雖&KR0009;跡市朝而邱壑之念未甞一日忘慕公¶
而願見者乆矣俗累拘牽竟莫之遂盖毎為之嘆息嗚¶
呼公則已矣而其姪守明與予為忘形交出公所繪院¶
圖及所以自叙者請紀其事予披玩再三恍如即其地¶
<pb:KR4d0418_SBCK_044-4a>¶
而見其人忽焉自失盖覺官味如嚼蠟守明亦自可人¶
由刀筆中一朝有所省年踰四十而屏酒肉却聲色日¶
與名流逹士逰學貫三家畧窺其妙其剛果超詣庶幾¶
能嗣公者予雖不及識公而有斯人在㑹當同往杖履¶
相從訪公之故居而躡其遺蹤臥公白雲䕃公青松逍¶
遥徜徉以卒&KR0010;乎其中公之精爽故應不昧或者其亦¶
一&KR0015;而見容也乃為書之既以發茅公之光且為吾他¶
日踐言之盟云¶
<pb:KR4d0418_SBCK_044-4b>¶
　　趙州齊参謀新修悟真庵記¶
趙州道院曰悟真庵者&KR0153;謀齊君大年之所建也君鄜¶
畤人也開朗倜儻乆行善事壬辰中從軍河南既還留¶
寓于趙因而家焉自以薦經䘮亂而卒&KR0023;安存生理益¶
優身名俱遂無不足于心者盖神明之所相也思有以¶
荅謝殊貺亦其天資本静道念素深故買城隅特建此¶
庵以待全真之士且為他年歸宿之所云肇基扵甲午¶
之春凡再期而迄役聖位雲堂齋厨方丈搃為屋十餘¶
<pb:KR4d0418_SBCK_044-5a>¶
楹像設供具隨事一新繚以崇垣抱以&KR0169;地藥畦蔬圃¶
井井可&KR0026;雖宏麗未極而體則具矣喧囂既逺境界清¶
涼洒然有絶塵之趣居人瞻仰莫不&KR0172;喜讃嘆自是一¶
方逺近以至過客皆知有齊氏之庵大師李公曰圓明¶
子者故與君逰乃延致而事之其徒無慮三十人君色¶
色資給無外求者稍暇無事婆娑其間頋而樂之自謂¶
有所得也予数以事至趙始也聞其經营再則覩其次¶
第三則及其成就焉一日造之盤桓周覧殆欲忘還君¶
<pb:KR4d0418_SBCK_044-5b>¶
因以記文爲請予與大年三十年之舊有命自不當辤¶
况其用心之果爲力之勤寔可喜而足稱耶抑予衰矣¶
險阻偹甞煩勞乆厭閲興亡之大變悟荣辱之真空殘¶
喘僅存百念&KR0069;冷方當脱屣俗累&KR0278;㳺瀟洒以畢其餘¶
生雖不足與聞&KR0007;理厠跡羽流而杖屨往来陪君爲方¶
外之交庶無愧焉至其㑹意忘形不知孰主孰客則君¶
之庵猶我有也能勿成其志乎乙未年終十二月晦日¶
滹南遺老記¶
<pb:KR4d0418_SBCK_044-6a>¶
　　答張仲傑書¶
某啓仲傑縣令方深渇想辱惠好音曷勝慰喜羶根之¶
賜甚愜老饕正恐&KR0191;破菜園為藏神所怪耳所論道學¶
自是儒者本分事抑老夫衰謬日負&KR0004;心不足進也吾¶
子年壮氣鋭乃能屏去豪華之習而專力于此好之樂¶
之自謂有得他時所至殆未可量老夫&KR0005;受教之不暇¶
而反能為之發藥哉州郡之職古稱　人况此多虞¶
必　道頗聞吾子一以和緩處之所望正如此民之憔¶
<pb:KR4d0418_SBCK_044-6b>¶
悴乆矣縱弗能救又忍加&KR0064;乎君子有徳政而無異政¶
史不傳能吏而傳循吏若夫趨上而虐下借衆命以易¶
一身流血刻骨而求幹濟之譽今之所謂能吏古之所¶
謂民賊也誠不願吾子效之吾儕讀孔孟仁義之書其¶
用心自當有間寕&KR0023;罪于人無&KR0023;罪于天昔宋討元昊¶
闗右困于征歛杜祁公在永興謂其民曰吾非能免汝¶
也而能使之不勞于是量所有無寛其期限民得以次¶
而輸之而費省十六七及王氏法行官吏不堪其廹邵¶
<pb:KR4d0418_SBCK_044-7a>¶
康節門人之從仕者皆欲&KR0300;檄以歸康節止之曰此正¶
賢者用力時新法甚&KR0202;能寛一分則民受一分之賜嗚¶
呼古人逺矣如此等事尚可行之造次顛沛無忘是念¶
始可謂不忘所學矣老人家益貧而官益拙鮎魚上竿¶
可&KR0015;可憫雖然逺依餘庇大小幸安不必過煩念慮也¶
遽中奉報草草不宣¶
　　道學發源後序¶
韓愈原道曰孟軻之死不淂其傳其論斬然君子不以¶
<pb:KR4d0418_SBCK_044-7b>¶
為過夫聖人之道亘萬世而常存者也軻死而遂無傳¶
焉何耶愚者昧之邪者蠧之駁而不純者汨之而真儒¶
莫&KR0071;則雖存而幾乎息矣秦漢以来日就微滅治經者¶
局于章句訓詁之末而立行者䧟于功名利欲之私至¶
其語道則又例為荒忽之空談而不及于世用彷彿疑¶
似而失其真支離汗漫而無所統其&KR0102;可勝言哉故士¶
有讀書萬&KR0195;辨如懸河而不免為陋儒負絶人之竒節¶
髙世之美名而毫釐之差反入于惡者惟其不合于大¶
<pb:KR4d0418_SBCK_044-8a>¶
公至正之道故也韓愈固知言矣然其所得亦未至于¶
深微之地則信其果無傳己自宋儒&KR0036;揚秘奥使千古¶
之絶學一朝復續開其致知格物之端而力明乎天理¶
人欲之辨始扵至粗極于至精皆前人之所未見然後¶
天下釋然知所適從如權衡指南之可信其有功于吾¶
道豈淺淺哉國家承平既乆特以經術取人使得参稽¶
衆論之所長以求夫義理之真而不專于傳疏其所以¶
開廓之者至矣而鳴道之説亦未甚行三数年来其傳¶
<pb:KR4d0418_SBCK_044-8b>¶
乃始浸廣好事者往往聞風而悦之今省庭諸君尤為¶
致力慨然以興起斯文為已任且将與未知者共之此¶
發源之書所以汲汲于鋟木也學者甞試&KR0026;之其必有¶
所見矣心術既明趋向既正由是而之焉雖至于聖域¶
無難猶發源不已則汪洋東注放諸海而後止嗚呼其¶
可量哉亦任之而已矣僕嘉諸君樂善之功為人之周¶
而喜為天下道也故畧書其末云東垣王某序¶
　揚子法言微㫖序¶
<pb:KR4d0418_SBCK_044-9a>¶
法言之行于世尚矣始註&KR0474;者四家而已踈略粗淺無¶
甚可&KR0026;其後益而為十二互有所長視其舊殊勝而猶¶
未盡也今禮部尚書趙公素嗜此書得其機要因復為¶
之訓觧&KR0153;取衆説析之以已見號曰分章微㫖論髙而¶
意新盖奇作也予甞窃怪子雲之自叙以為法言論語¶
之體耳隨問更端錯雜無次而獨取篇首二字以為名¶
而冠之無乃失其宜耶及&KR0026;公觧則終始貫穿通為一¶
義燦有條理而不亂乃知子雲之意&KR0004;非苟然但學者¶
<pb:KR4d0418_SBCK_044-9b>¶
未之深考也昔人以杜預顔師古為邱明孟堅忠臣今¶
公于子雲之書辨明是正厥功多矣至扵進退隐見之¶
際尤為反覆而致意使千載之疑可以盡釋而無遺恨¶
兹不亦忠之大者欤古澤陳氏者将購工板行以廣其¶
傳友人張君茂進實賛成之而属予為序嗚呼公一代¶
巨儒徳業文章皆可師法自少年名满四海間平生著¶
述殆不可勝紀而晚年益勤心醉乎義理之學六經百¶
子莫不討綸迄今孜孜筆不停綴其所以&KR0036;揮往典而¶
<pb:KR4d0418_SBCK_044-10a>¶
啟廸来者非特一書而止也如鄙不肖曷足為公重輕¶
而斯書之傳豈待予言而後信雖然陳氏細民而能子¶
事如此其用心固已可喜且不肖于公門下士也辱知¶
為深是區區者而敢辭乎乃書而授之元光元年九月¶
望日中議大夫守平凉府判王某序¶
　　送王士衡赴舉序¶
潦浄途平風髙氣清馬駿車輕送君此行頋非掩泣扵¶
湓浦悲歌扵渭城者何必愴快而含情雖然有以規子¶
<pb:KR4d0418_SBCK_044-10b>¶
也親老弟弱室廬蕭然燠寒華枯将于子乎属之所責¶
重矣尚其朂哉决科猶戰也請以戰喻肩摩踵曵鱗集¶
毛萃旴衡厲吻扼腕揚&KR0209;賈餘勇而甞素技者皆吾敵¶
也攘而却之吾子亦勞矣寕執非敵武王所以誓衆臨¶
事而懼仲尼所以語門人賁育之不戒童子扼之魯雞¶
之不期蜀雞踣之勍敵在前若之何勿畏吾子講學甚¶
力涵飬且乆則兵既厲而馬既秣矣然而猶有病焉氣¶
揚而無降志色驕而無俯容或者其将振而矜之欤懼¶
<pb:KR4d0418_SBCK_044-11a>¶
猶不足又振而矜之恐乗隙擣虚瑕者畢堅而勝負之¶
&KR0020;未可料也鞍之役不介馬而馳之齊師敗績伐羅之¶
舉趾髙而心不固莫敖以亡厥監不逺吾子其圖之吾¶
子辱與不肖㳺又辱賜之誠是行也窃将鼓譟以從其¶
後不幸而北其曷忍諸㨗音一報凱歌言旋兹豈惟吾¶
子之所&KR0023;抑不肖實與光焉敢不盡言聞之曰仁者送¶
人以言仁者之名豈賤子所堪抑朋友之道将善也故¶
以告¶
<pb:KR4d0418_SBCK_044-11b>¶
　　送吕鵬舉赴試序¶
始予得管城而将行也故人王士衡寔送之且見属曰¶
或稱鄭下有一佳少年而不詳其姓名第聞筆&KR0020;翩翻¶
可以與之進也子以經學嗣名師之傳而為後生之倡¶
者有年矣則誘翼成就豈得辭其責乎予謝而識之既¶
至而求之得吾鵬舉焉聴其議論窺其文辭知其必士¶
衡所謂也輒不自量欲遂薄有所云以&KR0024;萬一而官事¶
如毛無頃刻暇盖未甞不為之歎息今鵬舉方将求售¶
<pb:KR4d0418_SBCK_044-12a>¶
于春官余復黙黙無乃員士衡之所教乎夫經義雖科¶
舉之文然不盡其心不足以造其妙辭欲其精意欲其¶
明&KR0020;欲其&KR0002;傾故必探語孟之淵源擷歐蘇之菁英削¶
以斤斧約諸凖䋲歛而節之無乏作者之氣象肆而馳¶
之無失有司之度程勿怪勿僻勿猥而并&KR0002;是者所向¶
如志敵功無勁可以髙視而横行矣沽美玉者不&KR0104;無¶
善價騂犢且角山川其舍諸鵬舉勉矣京邑英豪所聚¶
而士衡在焉予既因士衡以得子子其因予而求識士¶
<pb:KR4d0418_SBCK_044-12b>¶
衡復因士衡徧求吾師友門人之凡未識者磨礱浸灌¶
以益其髙而極于逺至于大有成焉而副吾徒之望可¶
也¶
　　送彭子升之任兾州序¶
成王戒卿士以謂推賢讓能則庶官和不和政且亂而¶
秦穆之誓亦曰人必能容而後可以保民古之君子有¶
道相為徒而其徒相為用故能有濟也有虞之時衆賢¶
和于其朝而無&KR0446;争之患垂讓于殳斨伯夷譲于䕫龍¶
<pb:KR4d0418_SBCK_044-13a>¶
臯陶之不知者以問諸禹禹所不知者以質諸益賢于¶
已而不妬不賢于已而不侮師于人而不恥告于人而¶
不吝志同氣合不知物我之爲二盖其量誠宏而其徳¶
誠厚此其能共成一代之極治者歟予嘗悲夫㫺人之¶
難見而病後世士風之薄也忌嫉之心勝而推譲之道¶
絶自待者重待人者輕相誇以其所長而相鄙以其所¶
短鰓鰓然惟恐人之愈乎我也凡得一職必先審問其¶
同僚者何如人聞其不能而不已若也則幸而喜如其¶
<pb:KR4d0418_SBCK_044-13b>¶
能焉往往不樂曰是何以彰我故其至也莫不角其智¶
力而争其&KR0096;至于不相容以敗事處公家之事而敗之¶
以其私罪孰大焉吾子始踐仕途而得李君者為長官¶
彼其才幹有餘而能聲益著盖吾子之幸也而吾子性¶
明志強臨事有决亦自為過人者誠能相與戮力而無¶
求勝之心一司之治何&KR0104;而不舉哉子行矣幸不至如¶
吾之所病且併謝李君其亦以是而待子焉可也¶
滹南遺老集卷四十四¶
