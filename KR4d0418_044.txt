# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_043-1a>
#+PROPERTY: JUAN 44

¶
<md:KR4d0418_SBCK_044-1a>¶
<pb:KR4d0418_WYG_044-1a>
欽定四庫全書
　滹南集巻四十四¶　　　　金　王若虚　撰
　¶　　鄜州龍興寺明極軒記¶
鄜為州在深山窮谷間荒凉鄙陋其風土固然無池䑓¶
苑囿之觀可以娱人者官閑無事散步而盤桓不過道¶
流釋子之居耳而龍興寺明極軒最為佳處由三門廵¶
廊而西其偶為雄師院而院之東南則明極在焉其始¶
為隙地故莭度郝公見而愛之謂其爽塏便安可以為<md:KR4d0418_SBCK_044-1b>¶
<pb:KR4d0418_WYG_044-1b>
待賔之所顧而命雄此軒户所以構也深静而明夏凉¶
而冬燠髙纔丈許而平揖前山俯瞰闤闠視縁山諸刹¶
勢欲與之爭衡也始予以狂放不覊為上官所捃宴㳺¶
戯劇悉禁絶之雖所親愛非公故不得相徃来逄於道¶
路斂避辭謝莫敢立談者出門倀然其無歸也深居髙¶
卧讀書以自遣而久復無聊因思所謂道流釋子之居¶
而時一訪之宴坐清談焚香煑茗猶得差樂而無罪盖¶
大像之致爽開元之冷筠皆所素愛而嘗㳺者然以其<md:KR4d0418_SBCK_044-2a>¶
<pb:KR4d0418_WYG_044-2a>
登涉之艱固不若明極之為数雄亦開朗好客樂與予¶
言而不厭由是有興輒至至輒為留竟日公退飯餘呼¶
馬而出僕夫或不請所之知其必適是也比及其門呵¶
喝有聲主人者趍迎而笑知其必為吾也予嘗以雄見¶
待之厚許為作記以報之而未果其後官事日繁而私¶
禁稍寛非役於簿書期㑹之勤則奪於聲色紛華之樂¶
而予之蹟至明極者有數矣與雄相見未嘗不笑且歎
焉¶今将東歸雄以前言為請嗚呼吾負此軒乆矣是猶
<pb:KR4d0418_WYG_044-2b>
可<md:KR4d0418_SBCK_044-2b>¶得而辭乎乃書其地形畀之大槩與夫平昔游行之
熟者¶以授之若其命名之意則出於西方之書非予之
所學¶也略而不及以待夫知其說者¶
　　　茆先生道院記¶
嵩山之陽有承天谷谷有道院焉隠君子茆公之所建¶
也公開封人名從易字縉甫始以進士干有司數竒不¶
偶乃棄家為方外㳺隨意去留初無定居既至承天則¶
欣然曰吾可以休於是矣闢地築室為終焉計日葺月<md:KR4d0418_SBCK_044-3a>¶
<pb:KR4d0418_WYG_044-3a>
補蓋累年而後有成軒曰雙清以景名也庵曰虚静以¶
道命也竹木蕭然都無塵土氣由是為嵩陽之一觀夫¶
嵩少海内名山其間勝跡殆不可殚紀蕞爾茒公之廬¶
宜若無足道者而人嘗以不到為恨到必盤桓而不忍¶
去則亦以其主人之賢故也公以髙蹈聞四方賢愚少¶
長莫不仰其風觀其擺落世紛棲心於冲漠之境始終¶
四十年處之甚安壽考康寕翛然而徃非胷中真有所¶
得疇能爾耶<md:KR4d0418_SBCK_044-3b>¶時羣盗縱掠而公夷然視之神色自若且
<pb:KR4d0418_WYG_044-3b>
能化暴為馴¶使之逡廵退却而不敢犯非獨自免而又
有以庇人其¶道徳所服至於如此豈老氏所謂虎無所
措其爪兵無¶所容其刃者歟予世之散人也才能無取
於人而功名¶不切於已雖寄跡市朝而丘壑之念未嘗
一日忘慕公¶而願見者久矣俗累拘牽竟莫之遂盖毎
為之歎息嗚¶呼公則已矣而其姪守明與予為忘形交
出公所繪院¶圗及所以自叙者請記其事予披玩再三
恍如即其地<md:KR4d0418_SBCK_044-4a>¶而見其人忽焉自失益覺官味如嚼䗶守
<pb:KR4d0418_WYG_044-4a>
明亦自可人¶由刀筆中一朝有所省年踰四十而屏酒
肉却聲色日¶與名流達士㳺學貫三家略窺其妙其剛
果超詣庶幾¶能嗣公者予雖不及識公而有斯人在㑹
當同徃杖屨¶相從訪公之故居而躡其遺蹤卧公白雲
䕃公青松逍¶遥倘徉以卒嵗乎其中公之精爽故應不
昧或者其亦¶一笑而見容也乃為書之既以發茆公之
光且為吾他¶日踐言之盟云<md:KR4d0418_SBCK_044-4b>¶　　　趙州齊叅謀新修悟真庵記
<pb:KR4d0418_WYG_044-4b>
趙州道院曰悟真庵者叅謀齊君大年之所建也君鄜¶
畤人也開朗倜儻久行善事壬辰中從軍河南既還留¶
寓於趙因而家焉自以荐經喪亂而卒獲安存生理益¶
優身名俱遂無不足於心者盖神明之所相也思有以¶
荅謝殊貺亦其天資本静道念素深故買城隅特建此¶
庵以待全真之士且為他年歸宿之所云肇基於甲午¶
之春凡再期而訖役聖位雲堂齋厨方丈總為屋十餘<md:KR4d0418_SBCK_044-5a>¶楹像設供具隨事一新繚以崇垣抱以隙地藥畦蔬圃
<pb:KR4d0418_WYG_044-5a>
井井可觀雖宏麗未極而體則具矣喧囂既逺境界清¶
凉灑然有絶塵之趣居人瞻仰莫不懽喜讃嘆自是一¶
方逺近以至過客皆知有齊氏之庵大師李公曰圓明¶
子者故與君逰乃延致而奉之其徒無慮三十人君色¶
色資給無外求者稍暇無事婆娑其間顧而樂之自謂¶
有所得也予數以事至趙始也聞其經營再則覩其次¶
第三則及其成就焉一日造之盤桓周覽殆欲忘還君<md:KR4d0418_SBCK_044-5b>¶因以記文為請予與大年三十年之舊有命自不當辭
<pb:KR4d0418_WYG_044-5b>
况其用心之果為力之勤寔可喜而足稱耶抑予衰矣¶
險阻備嘗煩勞久厭閱興亡之大變悟榮辱之真空殘¶
喘僅存百念灰冷方當脫屣俗累優㳺蕭灑以畢其餘¶
生雖不足與聞𤣥理厠迹羽流而杖屨徃来陪君為方¶
外之友庶無愧焉至其㑹意忘形不知孰主孰客則君¶
之庵猶我有也能勿成其志乎乙未年終十二月晦日¶
滹南遺老記<md:KR4d0418_SBCK_044-6a>¶　　　荅張仲傑書
<pb:KR4d0418_WYG_044-6a>
某啟仲傑縣令方深渴想辱惠好音曷勝慰喜氊根之¶
賜甚惬老饕正恐踏破菜園為藏神所怪耳所論道學¶
自是儒者本分事抑老夫衰謬日負初心不足進也吾¶
子年壮氣鋭乃能屏去豪華之習而專力於此好之樂¶
之自謂有得他時所至殆未可量老夫将受教之不暇¶
而反能為之發藥哉州郡之職古稱人况此多虞¶必道
頗聞吾子一以和緩處之所望正如此民之憔<md:KR4d0418_SBCK_044-6b>¶悴久矣
縦弗能救又忍加暴乎君子有徳政而無異政¶史不傳
<pb:KR4d0418_WYG_044-6b>
能吏而傳循吏若夫趍上而虐下借衆命以易¶一身流
血刻骨而求幹濟之譽今之所謂能吏古之所¶謂民賊
也誠不願吾子效之吾儕讀孔孟仁義之書其¶用心自
當有間寕獲罪於人無獲罪於天昔宋討元昊¶闗右困
於征斂杜祁公在永興謂其民曰吾非能免汝¶也而能
使之不勞於是量所有無寛其期限民得以次¶而輸之
而費省十六七及王氏法行官吏不堪其廹邵<md:KR4d0418_SBCK_044-7a>¶康莭門
人之從仕者皆欲投檄以歸康莭止之曰此正¶賢者用
<pb:KR4d0418_WYG_044-7a>
力時新法甚嚴能寛一分則民受一分之賜嗚¶呼古人
逺矣如此䓁事尚可行之造次顛沛無忘是念¶始可謂
不忘所學矣老人家益貧而宦益拙鮎魚上竿¶可笑可
閔雖然逺依餘庇大小幸安不必過煩念慮也¶遽中奉
報草草不宣¶
　　　道學發源後序¶
韓愈原道曰孟軻之死不得其傳其論斬然君子不以<md:KR4d0418_SBCK_044-7b>¶為過夫聖人之道亘萬世而常存者也軻死而遂無傳
<pb:KR4d0418_WYG_044-7b>
焉何耶愚者昧之邪者蠧之駮而不純者汨之而真儒¶
莫繼則雖存而幾乎息矣秦漢以来日就㣲滅治經者¶
局於章句訓詁之末而立行者陷於功名利欲之私至¶
其語道則又例為荒忽之空談而不及於世用髣髴疑¶
似而失其真支離汗漫而無所統其弊可勝言哉故士¶
有讀書萬巻辨如懸河而不免為陋儒負絶人之竒莭¶
髙世之美名而毫釐之差反入於惡者唯其不合於大<md:KR4d0418_SBCK_044-8a>¶公至正之道故也韓愈故知言矣然其所得亦未至於
<pb:KR4d0418_WYG_044-8a>
深㣲之地則信其果無傳已自宋儒發揚秘奥使千古¶
之絶學一朝復續開其致知格物之端而力明乎天理¶
人欲之辨始於至粗極於至精皆前人之所未見然後¶
天下釋然知所適從如權衡指南之可信其有功於吾¶
道豈淺淺哉國家承平既久特以經術取人使得叅稽¶
衆論之所長以求夫義理之真而不專於傳䟽其所以¶
開廓之者至矣而鳴道之說亦未甚行三數年来其傳<md:KR4d0418_SBCK_044-8b>¶乃始浸廣好事者徃徃聞風而悅之今省庭諸君尤為
<pb:KR4d0418_WYG_044-8b>
致力慨然以興起斯文為己任且将與未知者共之此¶
發源之書所以汲汲於鋟木也學者嘗試觀之其必有¶
所見矣心術既明趣向既正由是而之焉雖至於聖域¶
無難猶發源不已則汪洋東注放諸海而後止嗚呼其¶
可量哉亦任之而已矣僕嘉諸君樂善之切為人之周¶
而喜為天下道也故畧書其末云東垣王某序¶
　　　揚子法言㣲㫖序<md:KR4d0418_SBCK_044-9a>¶法言之行於世尚矣始注釋者四家而已踈畧粗淺無
<pb:KR4d0418_WYG_044-9a>
甚可觀其後益而為十二互有所長視其舊殊勝而猶¶
未盡也今禮部尚書趙公素嗜此書得其機要因復為¶
之訓解参取衆說析之以已見號曰分章㣲㫖論髙而¶
意新盖竒作也予嘗竊怪子雲之自叙以為法言論語¶
之體耳隨問更端錯雜無次而獨取篇首二字以為名¶
而冠之無乃失其宜耶及觀公解則終始貫穿通為一¶
義燦有條理而不亂乃知子雲之意初非苟然但學者<md:KR4d0418_SBCK_044-9b>¶未之深考也昔人以杜預顔師古為丘明孟堅忠臣今
<pb:KR4d0418_WYG_044-9b>
公於子雲之書辨明是正厥功多矣至於進退隠見之¶
際尤為反覆而致意使千載之疑可以盡釋而無遺恨¶
兹不亦忠之大者歟古澤陳氏者将購工板行以廣其¶
傳友人張君茂進實賛成之而屬予為序嗚呼公一代¶
巨儒徳業文章皆可師法自少年名滿四海間平生著¶
述殆不可勝紀而晚年益勤心醉乎義理之學六經百¶
子莫不討論迄今孜孜筆不停輟其所以發揮徃典而<md:KR4d0418_SBCK_044-10a>¶啟廸来者非特一書而止也如鄙不肖曷足為公重輕
<pb:KR4d0418_WYG_044-10a>
而斯書之傳豈待予言而後信雖然陳氏細民而能好¶
事如此其用心固已可喜且不肖於公門下士也辱知¶
為深是區區者而敢辭乎乃書而授之元光元年九月¶
望日中議大夫守平凉府判王某序¶
　　　送王士衡赴舉序¶
潦浄途平風髙氣清馬駿車輕送君此行顧非掩泣於¶
湓浦悲歌於渭城者何必愴怏而含情雖然有以規子<md:KR4d0418_SBCK_044-10b>¶也親老弟弱室廬蕭然燠寒華枯将於子乎屬之所責
<pb:KR4d0418_WYG_044-10b>
重矣尚其朂哉决科猶戰也請以戰喻肩摩踵曳鱗集¶
毛萃盱衡厲吻扼腕揚袂賈餘勇而嘗素技者皆吾敵¶
也攘而却之吾子亦勞矣寕執非敵武王所以誓衆臨¶
事而懼仲尼所以語門人賁育之不戒童子扼之魯雞¶
之不期蜀雞踣之勍敵在前若之何勿畏吾子講學甚¶
力涵養且久則兵既厲而馬既秣矣然而猶有病焉氣¶
揚而無降志色驕而無俯容或者其将振而矜之歟懼<md:KR4d0418_SBCK_044-11a>¶猶不足又振而矜之恐乘隙擣虚瑕者畢堅而勝負之
<pb:KR4d0418_WYG_044-11a>
勢未可料也鞌之役不介馬而馳之齊師敗績伐羅之¶
舉趾髙而心不固莫敖以亡厥監不逺吾子其圖之吾¶
子辱與不肖㳺又辱賜之誠是行也竊将鼓譟以從其¶
後不幸而北其曷忍諸㨗音一報凱歌言還兹豈惟君¶
子之所獲抑不肖實與光焉敢不盡言聞之曰仁者送¶
人以言仁者之名豈賤子所堪抑朋友之道将善也故¶
以告<md:KR4d0418_SBCK_044-11b>¶　　　送吕鵬舉赴試序
<pb:KR4d0418_WYG_044-11b>
始予得管城而将行也故人王士衡實送之且見屬曰¶
或稱鄭下有一佳少年而不詳其姓名苐聞筆勢翩翩¶
可以與之進也子以經學嗣名師之傳而為後生之倡¶
者有年矣則誘翼成就豈得辭其責乎予謝而識之既¶
至而求之得吾鵬舉焉聴其議論窺其文辭知其必士¶
衡所謂也輒不自量欲遂薄有所云以補萬一而官事¶
如毛無頃刻暇盖未嘗不為之嘆息今鵬舉方将求售<md:KR4d0418_SBCK_044-12a>¶於春官余若復黙黙無乃負士衡之所教乎夫經義雖
<pb:KR4d0418_WYG_044-12a>
科¶舉之文然不盡其心不足以造其妙辭欲其精意欲
其¶明勢欲其若傾故必探語孟之淵源擷歐蘇之菁英
削¶以斤斧約諸凖䋲斂而莭之無乏作者之氣象肆而
馳¶之無失有司之度程勿怪勿僻勿猥而并若是者所
向¶如志敵功無勍可以髙視而横行矣沽美玉者不憂
無¶善價騂犢且角山川其舎諸鵬舉勉矣京邑英豪所
聚¶而士衡在焉予既因士衡以得子子其因予而求識
士<md:KR4d0418_SBCK_044-12b>¶衡復因士衡徧求吾師友門人之凢未識者磨礱浸
<pb:KR4d0418_WYG_044-12b>
灌¶以益其髙而極其逺至於大有成焉而副吾徒之望
可¶也¶
　　　送彭子升之任兾州序¶
成王戒卿士以謂推賢讓能則庶官和不和政且亂而¶
秦穆之誓亦曰人必能容而後可以保民古之君子有¶
道相為徒而其徒相為用故能有濟也有虞之時衆賢¶
和於其朝而無乖争之患垂讓於殳斨伯夷讓於䕫龍<md:KR4d0418_SBCK_044-13a>¶臯陶之不知者以問諸禹禹所不知者以質諸益賢於
<pb:KR4d0418_WYG_044-13a>
已而不妬不賢於已而不侮師於人而不恥告於人而¶
不吝志同氣合不知物我之為二盖其量識宏而其徳¶
誠厚此其能共成代之極治者歟予嘗悲夫昔人之¶難
見而病後世士風之薄也忌嫉之心勝而推讓之道¶絶
自待者重待人者輕相誇以其所長而相鄙以其所¶短
鰓鰓然惟恐人之愈乎我也凡得一職必先審問其¶同
僚者何如人聞其不能而不已若也則幸而喜如其<md:KR4d0418_SBCK_044-13b>¶能
焉徃徃不樂曰是何以彰我故其至也莫不角其智¶力
<pb:KR4d0418_WYG_044-13b>
而争其權至於不相容以敗事處公家之事而敗之¶以
其私罪孰大焉吾子始踐仕途而得李君者為長官¶彼
其才幹有餘而能聲既著盖吾子之幸也而吾子性¶明
志強臨事有决亦自為過人者誠能相與戮力而無¶求
勝之心一司之治何憂而不舉哉子行矣幸不至如¶吾
之所病且併謝李君其亦以是而待子焉可也¶
　
　滹南集巻四十四
