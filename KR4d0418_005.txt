# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.012241
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0411-005滹南遺老集-卷第五.
<pb:KR4d0418_SBCK_005-1a>¶
滹南遺老集卷之五¶
　　　　　　　　　　滹南王若虚　從之¶
　　論語辨惑(二)¶
宰予晝寝夫子有朽木糞土之喻且曰始也聼人之言¶
　則信其行今因予而改之舊説以為廢墮于學嗚呼¶
　一晝寝之&KR0408;雖聖人不免焉且夫學之勤惰行之真¶
　偽何足以卜之而夫子怒之至是乎葢其惰也非止¶
　於一朝而夫子之怒亦有素矣特因是而發耳不然¶
<pb:KR4d0418_SBCK_005-1b>¶
　則予之耽寝日以為常記者語簡而不盡其詳亦不¶
　可知荆公曰宰予之大罪在于行不頋言則晝寝之¶
　過為不足責東坡曰晝居于内非有疾不可予盖好¶
　内而懐安者皆求之大過也其餘説者尚多迂陋益¶
　甚無足辨焉¶
始吾於人此一章而再稱子曰胡氏疑其衍文或非一¶
　日之言予謂以語法&KR0026;之只是一章其為衍文無疑¶
　也家語載夫子之言曰吾以言取人失之宰我以貌¶
<pb:KR4d0418_SBCK_005-2a>¶
　取人失之子羽斯果夫子之言乎曰非也好事者因¶
　論語而附㑹爲之耳夫子所謂始吾于人聼其言而¶
　信其行今也聼其言而&KR0026;其行因予改之者特一時¶
　忿怒之辭非謂平居一聼人言遂信其行也天下之¶
　人行不副言者多矣使夫子隨聼而遽信之所失者¶
　豈特宰予邪言猶可也至于以貌取人雖愚夫知其¶
　不可而謂聖人爲之乎夫子之於人好惡必察毁譽¶
　必試賜之辨師之堂堂曽不足以欺之顔子之愚猶¶
<pb:KR4d0418_SBCK_005-2b>¶
　必退省其私而後信何獨於宰予子羽而鹵莽如是¶
　哉吾固疑非夫子之言也¶
子貢曰我不欲人之加諸我也吾亦欲無加諸人夫子¶
　以為非爾所及范純夫曰君子修其在已者其在人¶
　者不可必也已欲無加諸人易使人無加于已難巳¶
所不欲勿施於人則無加于人矣而欲人無加于巳¶
雖聖人不能也顔子之行犯而不挍則巳矣豈能使¶
　人無犯乎其説甚好然注䟽本如此程氏曰我不欲¶
<pb:KR4d0418_SBCK_005-3a>¶
　人之加諸我吾亦欲無加諸人仁也施諸已而不願¶
　亦勿施於人恕也恕或能勉之仁則非子貢所及强¶
　生穿鑿殊無謂也晦菴曰我不欲人之加諸我者我¶
　亦不欲以此加人&KR0077;只是已所不欲勿施於人巳也¶
　字爲者字於文爲悖矣又云此仁者之事故非子貢¶
　所及予謂如彼之說亦只是恕何足爲仁乎林少頴¶
　曰此正已所不欲勿施于人之意然此以爲非所及¶
　而彼則曰終身可行者葢自謂能之則不許甘於不¶
<pb:KR4d0418_SBCK_005-3b>¶
　能則告之乃聖人抑&KR0045;之意皆是曲説無足取焉¶
子貢曰夫子之文章可得而聞其言性與天道不可得¶
　而聞也考諸論語六經夫子實罕言之故雖髙弟有¶
　不得聞者葢自漢以来學者莫敢輕議而近代諸公¶
　皆以為聞而歎羙之辭或又曰聖人之文章句句字¶
　字無非性與天道者吾不知其果何所見也歐陽子¶
嘗謂聖人不窮性為言或雖言而不究學者當力修¶
　人事之寔而性命非其所急此於名教不為無功而¶
<pb:KR4d0418_SBCK_005-4a>¶
衆共嗤黜以為不知道髙論既興末流日甚中才庸¶
質例以上達自期章句之未知己指六&KR0052;為糟粕談¶
　&KR0007;説妙聼者茫然而律其所行顛倒錯繆者十八九¶
　此亦何用于世哉愚謂歐陽子不失為通儒而是説¶
譊譊者未必無罪于聖門也嗚呼度徳量力切問而¶
近思孔孟之教人必始于此後生小子盍亦少安寕¶
失之固無涉于&KR0301;寕處其卑而不至于僣焉則善矣¶
季文子三思而後行子聞之曰再斯可矣夫人之行事¶
<pb:KR4d0418_SBCK_005-4b>¶
　固不厭其思至于畏慎太過則亦不必也文子其太¶
　過也與故聖人以中道約之以為如是亦足而已近¶
　代李&KR0022;直獨得此意鄭氏曰賢而寡過不必三思蘇¶
　氏曰&KR0175;愈於一而况三乎程氏曰再則定三則私意¶
　起其説皆偏而程氏尤甚思至于三何遽為私意邪¶
　程子又以文子使&KR0051;求䘮之禮為證按文子至&KR0051;而¶
　果遭之則正得思之力也何過之有葢事有不必再¶
　思亦有不止於三思者&KR0004;無定論也吕岱戒諸&KR0081;恪¶
<pb:KR4d0418_SBCK_005-5a>¶
　曰世方多難子毎事必十思恪曰季文子三思而後¶
　行夫子曰再斯可矣今君令恪十思明恪之劣也岱¶
　無以荅時咸謂之失言夫以元遜之流而剛狠自用¶
　卒至於殺身則吕君之戒固未爲失然而無荅者豈¶
　以彼既自䕶其短故不復與之辨與抑亦膠於夫子¶
　之言而未能以意逆志也¶
夫子以㣲生髙爲不直孔氏曰用意委曲非爲直人東¶
　坡曰髙古之過直人也乞醯以應求非孔子之所謂¶
<pb:KR4d0418_SBCK_005-5b>¶
　不直而髙平日之所謂不直也凡人情之所安者皆¶
　髙之所不可至其重違人之求而乞以與之雖髙不¶
　免此之謂不&KR0071;孔子因其不&KR0071;而譏之耳無垢曰直¶
　謂直情徑行也髙殷勤委曲以徇人情如此孰謂其¶
　徑行而不恤乎夫子葢美之也嗚呼從孔氏則幾于¶
　狷介而不通蘇張之論髙矣而於文勢訓義又爲不¶
　順是三者猶未安也謝顯道云周濟急難何害爲直¶
　然在當時其設心恐不若是夫子親見其事故語止¶
<pb:KR4d0418_SBCK_005-6a>¶
　于此而意已達矣今未可以乞醯認為不直林少穎¶
　云是必髙不謂之乞諸隣而與故也二説與鄙意暗¶
　同夫人求于我我適無而隣幸有公乞而明與之隣¶
　不為病而求者之望備焉兩不相傷聖人&KR0005;為之而¶
　安有不直之譏意者竊取諸隣而名為已有紿其人¶
　而為惠耳偽而不真故聖人惡之晦菴譏其掠羙市¶
　恩葢得之矣¶
子曰十室之邑必有忠信如丘者焉不如丘之好學也¶
<pb:KR4d0418_SBCK_005-6b>¶
　或訓焉為何而属之下句廐焚子退朝曰傷人乎不¶
　問馬或讀不為否而属之上句意謂聖人至謙必不¶
　肯言人之莫已若聖人至仁必不至賤畜而無所恤¶
　也義理之是非姑置勿論且道世之為文者有如此¶
　語法乎故凡觧&KR0052;其論雖髙而於文&KR0020;語法不順者¶
　亦未可遽從况未髙乎¶
夫子以顔氏簟瓢陋巷不改其樂為賢周濓溪每令學¶
者㝷仲尼顔子樂處&KR0001;樂何事夫樂天知命而胸中¶
<pb:KR4d0418_SBCK_005-7a>¶
　有道義之味則外物不能累矣豈必有所指哉今乃¶
　如衲子下句曰什麽是受用吾門中何事此等語吕¶
　與叔詩云學如元凱方成癖文似相如反&KR0011;俳獨立¶
　孔門無一事輸他顔子得心齋一時好事者争諷誦¶
　之予按論語中庸繫辭&KR0001;載葢夫子之於顔氏博之¶
　以文約之以禮使欲罷不能而彼其所從事者皆遷¶
　善改過服膺克已之寔若乃&KR0549;支體黜聡明心齋坐¶
　忘等語此出於荘周之徒而吾黨引之以為美談誣¶
<pb:KR4d0418_SBCK_005-7b>¶
　先賢而惑後學其風殆不可長也¶
子謂子夏曰女爲君子儒無爲小人儒均是儒也而有¶
　君子小人之辨葢其心術不謹趨向一差則要利盗¶
　名文姦濟惡皆學之力也末流或至叛聖人害天下¶
　而不顧非小人而何程氏曰君子儒爲已小人儒爲¶
　人王平甫張南軒亦同荆公曰君子一以貫之小人¶
　尚雜博王補之亦同沈道原曰君子者楊雄所謂大¶
　知而小人則所謂小知也范純夫曰君子學其内小¶
<pb:KR4d0418_SBCK_005-8a>¶
　人徇其外君子所治者本小人所治者末劉原甫曰¶
　君子&KR0005;行之小人&KR0005;言之謝顯道曰君子志於義小¶
　人志於利尹材曰君子通其理小人誦其数皆不足¶
　以盡之吕東萊曰小人者非險賤不正之謂也果險¶
　險不正安得謂之儒葢如言必信行必果之&KR0011;予謂¶
　不然儒者所業之名耳豈以行為小人遂不謂之儒¶
　乎夫小人之稱有二而指細民者不與焉其曰硜硜¶
　小人小人樊湏從其小體為小人之&KR0011;此謂所見淺¶
<pb:KR4d0418_SBCK_005-8b>¶
　狹對大人而言者耳自餘以對君子者皆險賤不正¶
　之属也游夏之在聖門文學雖勝而行寔未醇則夫¶
　子以是警之葢不為過¶
子曰回也其心三月不違仁伊川曰三月天道小變之¶
　節言其乆也過此則聖人矣子由曰性之必仁如水¶
　之必清火之必明然方土之未去也水必有泥薪之¶
　未盡也火必有煙土去則水清薪盡則火明人而不¶
　仁物有以害之也物之害既盡心一而不雜未嘗不¶
<pb:KR4d0418_SBCK_005-9a>¶
　仁也若顔子者性亦治矣而土未盡去薪未盡化力¶
　有所未逮也故能三月不違而未能終身東坡云夫¶
　子黙而察之閲三月之久而造次顛沛無一不出於¶
　仁是以知其終身弗畔也予以東坡為當設使顔子¶
　有時而違仁亦必因事而&KR0036;如所謂日月至焉者豈¶
　有恰限三月輙一次違之之理若云三月之後不復¶
　可保則何足為顔子乎¶
澹䑓滅明行不由徑非公事未嘗至宰室程氏曰由徑者¶
<pb:KR4d0418_SBCK_005-9b>¶
　謂踐田疇之&KR0011;也使小道便於往来由之何害予亦¶
　謂誠意苟通不必因公事而後可見滅明狷介之士¶
　不足為通方子㳺特取其所長而巳王子微云大道¶
　甚夷而民好徑徑者邪也所行不由正道者皆徑也¶
　此論太髙恐非其實史記稱滅明状貌甚惡孔子以¶
　為材薄既已受業退而脩行明施乎諸侯孔子聞之¶
　曰吾以貌取人失之子羽而家語乃曰子羽有君子¶
　之容而行不勝其貌故孔子有是言又曰滅明有君¶
<pb:KR4d0418_SBCK_005-10a>¶
　子之姿孔子嘗以容貌望其才其才不克孔子之望¶
　何其相反邪以論語証之史記為近¶
宰我問井有仁焉之説舊説以為仁者必濟人于患難¶
　聞有仁人墮井&KR0005;自投下從而出之世儒多取林少¶
　穎謂仁當作人而伊川曰仁者好仁不避患難雖告¶
　之以赴井為仁亦&KR0005;從之予謂從舊注則仁字不安¶
　從伊川則逝字難説此當兩存之要之伊(下闕)¶
<pb:KR4d0418_SBCK_005-10b>¶
<pb:KR4d0418_SBCK_005-10b>¶
<pb:KR4d0418_SBCK_005-10b>¶
<pb:KR4d0418_SBCK_005-10b>¶
　未集予小子其承厥志記曰武王善&KR0071;人之志善述¶
　人之事豈以武王行事而不以文王之心爲心文王¶
素所不欲者而一旦爲之豈誣稱文王之志哉葢孔¶
　子之所稱者&KR0020;可以取而不忍爲也武王之卒伐者¶
義至于盡而不容已也學者拘于世俗之見而不知¶
　聖賢公天下之大義豈足與語此哉¶
子罕言利一章說者雖多皆牽强不通予謂利者聖人¶
　之所不言仁者聖人之所常言所罕言者唯命耳然¶
<pb:KR4d0418_SBCK_005-11a>¶
　而云爾者予不觧也姑闕之¶
子貢曰有羙玉於斯韞櫝而藏諸求善賈而沽諸夫子¶
　荅以待賈南軒曰待賈者循乎天理求善賈則心已¶
　先動矣其説甚好此便是義利之分¶
子在川上曰逝者如斯夫不含晝夜注疏以為嘆時事¶
　之不留古今多取此意程氏曰此道體也天運而不¶
　已日往則月來寒往則暑来水流而不息物生而不¶
　窮皆與道為體運乎晝夜未嘗巳也君子法之自强¶
<pb:KR4d0418_SBCK_005-11b>¶
　不息及其至也純亦不已自漢以来儒者皆不識此¶
　意予謂孔子指水而云其所寓意未可曉也諸子之¶
　言亦俱説得去然安知其果然哉程氏之論雖有益¶
　學者要為出于臆度而遂謂自漢以来無識之者何¶
　其自信之篤邪葢未敢從¶
　子畏於匡沈道原曰君子畏乎在我者不畏其在天者¶
　不能窮理盡性而取禍此則在我者君子所當畏也¶
　既以窮理盡性矣雖有一朝之患君子不患矣然則¶
<pb:KR4d0418_SBCK_005-12a>¶
　孔子何為畏匡也曰此記者之云耳猶言作易者其¶
　有&KR0104;患乎以文王與紂之事也夫窮理盡性然後能¶
　作易何&KR0104;患之有故匡人之圍一事&KR0026;之則為可畏¶
　以理考之則非聖人之所畏也其説甚佳¶
未可與權與唐棣之華詩舊説以為一章謂唐棣之華¶
　偏然反而復合權道亦先反常而後至于大順李清¶
　臣辨之曰&KR0096;之為名猶物之在&KR0096;能不失其輕重而¶
　已其於道之大&KR0052;葢未嘗戾而人倫之大&KR0052;未嘗亂¶
<pb:KR4d0418_SBCK_005-12b>¶
　也公羊氏始有反經之説焉孔子言可與立未可與¶
　權既已句㫁而别舉逸詩之文彼作詩者因兄弟之¶
　&KR0446;離而喻之以唐棣子曰未之思也夫何逺之有葢¶
　云兄弟之不親由已之友悌不至耳意謂詩人失辭¶
　所以刪而不取而釋者附之于&KR0096;以符公羊之説豈¶
　不&KR0301;哉此論為勝觧詩之義雖未敢必而其為兩章¶
　者决無疑也晦菴不知詩之所指止當闕之而云上¶
　二句本無意義但以興起下句則當矣程氏曰自漢¶
<pb:KR4d0418_SBCK_005-13a>¶
　以下更無人識&KR0096;字此言亦太峻矣唐徳宗還自興¶
　元欲因迎扈軍威使人代李楚琳陸贄諫曰若此則¶
　事同脅執議者或謂之&KR0096;臣窃未喻其理&KR0096;之為義¶
　取&KR0011;&KR0096;衡易一帥而&KR0220;萬乗之義得一方而結四海¶
　之疑乃是重其所輕而輕其所重謂之&KR0096;也不亦反¶
　乎以反道為&KR0096;任数為智君上行之必失衆臣下用¶
　之必䧟身歴代所以多䘮亂而長姦邪由此誤也&KR0026;¶
　宣公之論豈可謂自漢以下無識&KR0096;字者邪¶
<pb:KR4d0418_SBCK_005-13b>¶
鄉黨一篇皆聖人起居飲食之常而弟子私記之雖左¶
　右周旋莫不中禮節然亦有本無意義者而學者求¶
　之太過如車中不内顧不疾言不親指食不語寝不¶
　言之&KR0011;此止是端荘重厚耳不撤薑食不得其醬不¶
　食止是性之所嗜耳至于食不厭精膾不厭細食饐¶
　而餲魚餒肉敗色惡臭惡者不食凡人皆然何必孔¶
　子東坡以為雜記曲禮非獨孔子之事皆置不説此¶
　固太甚然如張九成輩妄為誇誕務以張大聖人而¶
<pb:KR4d0418_SBCK_005-14a>¶
　不知其非實至謂與春秋相表裏其不近人情亦豈¶
　足盡信哉¶
晦菴釋不得其醤不食曰惡其不備也予稱君子食無¶
　求飽又以士恥惡衣食為不足議夫豈以一物不備¶
　而不食哉彼事事必求義理則宜其陋之至是也¶
晦菴觧食不語寝不言云荅述曰語自言曰言此何可¶
　分而妄為注釋只是變文耳¶
康子饋藥拜而受之曰丘未達不敢甞楊氏曰不敢嘗¶
<pb:KR4d0418_SBCK_005-14b>¶
慎疾也必告之直也予謂人以善意饋藥而告之以¶
　疑不敢嘗凡人交際皆知其不可况孔子之于康子¶
乎且使饋藥無廹使面嘗之理何必以此語忤之當¶
是退而謂人之辭記者簡其文故一曰字而足耳¶
孔子廐焚而不問馬葢其已見故不必問初豈有深意¶
哉特弟子私疑而記之耳後人因其記之遂&KR0301;意而¶
為之説本不湏著此三字鄭氏以為貴人賤畜而然¶
夫君子之待畜固輕于人然不應無情如此張子韶¶
<pb:KR4d0418_SBCK_005-15a>¶
　之說美矣至舉敝帷不棄等語以&KR0036;明忠厚之心亦¶
　所謂矯枉過正也¶
不疾言不親指孔子在車時其端重固如此而說者以¶
　爲恐惑人不知此事有何惑人者若曲禮所謂登城¶
　不指城上不呼則有此理矣¶
滹南遺老集卷五¶
<pb:KR4d0418_SBCK_005-15b>¶
