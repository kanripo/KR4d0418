# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.100758
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0411-007滹南遺老集-卷第七.
<pb:KR4d0418_SBCK_007-1a>¶
　滹南遺老集卷之七¶
　　　　　　　　　　　　滹南王若虚　從之¶
　　　論語辨惑(四)¶
　子曰君子恥其言而過其行晦菴曰恥者不敢盡之意¶
　　過者欲有餘之辭盖以而字故此生論耳初若可喜¶
　　而義訓終不安止當從舊¶
　作者七人雖不見主名其文&KR0020;似與上文為一章子曰¶
　　字疑衍¶
<pb:KR4d0418_SBCK_007-1b>¶
君子固窮當從注疏伊川以爲固守其窮好事者或取¶
　之而寔不然葢子路之意止疑君子不當窮而非論¶
　處窮也夫子言固有窮時但不若小人之濫耳伊川¶
　之義盖亦在其中而遂以固字爲&KR0003;則過矣¶
子曰由知徳者鮮矣呼其名而告之以謂人之能是者¶
　少耳意在警子路亦不可知然其文&KR0020;則非直指之¶
　也而說者皆云爲愠而&KR0036;過矣且中間有告子貢多¶
學一貫之章則既已間㫁安得通爲一時之事哉盖¶
<pb:KR4d0418_SBCK_007-2a>¶
　孔子世家亦載此而一貫語上加子貢作色四字所¶
　以生學者之疑嗚呼觧經不守其本文而信&KR0019;記不¶
　根之説亦見其好異喜鑿矣¶
斯民也三代之所以直道而行也南軒曰春秋之時風¶
　俗雖不羙然民無古今之異三代之&KR0001;以直道而行¶
　者亦此民耳所&KR0003;甚好然記者以此属于聖人無毁¶
　譽之下義終齟齬疑是両章而脱其子曰字¶
晦菴觧小不忍之義曰婦人之仁匹夫之勇皆是夫慈¶
<pb:KR4d0418_SBCK_007-2b>¶
爱而無㫁婦人之仁也果敢而輕&KR0036;匹夫之勇也二¶
義不同豈有一言而兼二義者哉謂其俱通而並存¶
　之則可矣然君子未有以殘忍之忍教人者雖王氏¶
　嘗有此訓詳其文義止從舊註為長¶
子謂民之于仁甚于水火馬融曰水火及仁皆民所仰¶
　而生者然蹈水火或時殺人蹈仁未嘗殺人所以仁¶
為甚王弼曰民之逺于仁甚于水火見有蹈水火者¶
　未嘗見蹈仁者邢氏疏兩存之而近世諸儒多從融¶
<pb:KR4d0418_SBCK_007-3a>¶
義以文義&KR0026;之弼&KR0003;為是¶
子曰當仁不讓于師周式楊傑以師為衆張九成以讓¶
為責劉原父吴元長則曰當仁而&KR0019;道可以為人師¶
喈不近人情不足取程氏曰為仁在巳無與譲&KR0002;善¶
　名在外不可不譲恐夫子之意亦不及此唯晦菴云¶
　言當勇往而必為雖師亦無所讓斯得之矣葢此乃¶
甚之之辭非真語師對也學者當以意逆之¶
天下有道庶人不議止當如舊&KR0003;而張九成以為窺議¶
<pb:KR4d0418_SBCK_007-3b>¶
　王室之意至引髙&KR0172;見魏政不綱退結豪傑事此過¶
　正之論也¶
夫子荅子張㳟寛信敏惠章晦菴載一李氏者之説曰¶
　此章及六言六蔽五羙四惡之&KR0011;皆與前後文體大¶
　不相似其言無謂不足信也晦菴擇取衆説頗為精¶
　簡如此等事何必録哉¶
東坡以患得之當為患不得之盖闕文也余以為然¶
子以博奕賢于無所用心晦菴載李氏之説曰非教人¶
<pb:KR4d0418_SBCK_007-4a>¶
博奕也以甚言無所用心之不可耳可謂能以意逆¶
　志矣楊氏曰飽食&KR0483;居無所用心則放僻邪侈&KR0005;無¶
　所不為故以是而係其心豈不猶賢于已乎南軒亦¶
　云信如斯言則是聖人真欲使人為之矣苟其人了¶
　不用心于他善&KR0005;恃此以為足乎甚非立教之本意¶
　故不取¶
夫子聞子游&KR0246;歌一章本無疑義王&KR0024;之曰子與其徒¶
　戯亦可乎曰戯者人情之所不免但不為虐而巳而¶
<pb:KR4d0418_SBCK_007-4b>¶
　謝上蔡曰小國寡民而以治天下之道治之真乃牛¶
　刀割雞耳聖人之哂固宜然恐二三子疑之因以務¶
　大忽小故從而釋之吕與叔亦云辨之則愈惑故自¶
　受以為戯窃謂不然夫使為上者知&KR0001;以爱人為下¶
　者知所以敬上是道也安往而可廢而謂不當施之¶
　小國之間乎彼其心止以聖人不應有戯是故妄生¶
　此論林氏曰聖人一話一言無非教者前言戯之&KR0026;¶
　子㳺之對耳武城之治達天下可也其説甚佳¶
<pb:KR4d0418_SBCK_007-5a>¶
孔子謂殷有三仁而記者曰微子去之箕子為之奴比¶
　干諫而死當紂之無道三人者皆嘗諫争而不能救¶
　也微子知其顛隮之不免故遯于荒野而避之二子¶
　不去而一&KR0013;囚一見殺皆出于不幸耳而其爱君&KR0104;¶
　世忠貞惻怛之誠則三人之&KR0001;同故孔子俱稱其仁¶
　初不在于去就之跡也後人泥于記者之言以為三¶
　人之所為不同者各有深意而孔子之所取亦不過¶
　此遂委曲而為之説王氏曰㣲子不去無以存殷之¶
<pb:KR4d0418_SBCK_007-5b>¶
　祀箕子不奴無以貽天下之法比干不死無以示人¶
　臣之節楊傑亦云微子仁于其親比干仁于其君箕¶
　子仁于萬世林少頴曰去者仁之清奴者仁之和死¶
　者仁之任張無垢曰比干之節易明而箕子之仁難¶
　言微子存商祀其仁為大故居二子之先皆過論也¶
　甚者又曰紂無道而周有道故微子去紂而歸周以¶
　為親戚叛之之證&KR0002;然乃名教之罪人尚足言仁乎¶
　洪範一書誠為大典然亦歸周之後因武王之問而¶
<pb:KR4d0418_SBCK_007-6a>¶
陳之耳使其平居果有意于垂世則著之簡冊足矣¶
縦復不然未爲大過而乃坐視&KR0038;亡佯狂苟免以俟¶
　興王而付此恐仁者亦所不忍也楊氏曰三人者各¶
　得其本心故同謂之仁范氏曰三人者皆可以有天¶
　下故均之曰仁二說皆疎而范氏尤甚也¶
博學而篤志切問而近思大勢則兩句相耦細分則四¶
　者各爲用東坡曰博學而志不篤則大而無成泛問¶
　而逺思則勞而無功偏枯而不&KR0011;矣朱氏不必敗¶
<pb:KR4d0418_SBCK_007-6b>¶
子夏曰君子信而後勞其民信而後諫尹氏曰事上使¶
　下皆以信為主人之不信者皆已之信不足以取信¶
　故也晦菴亦云事上使下皆湏誠意交孚而後可以¶
有為王&KR0181;㣲廣之曰仰以事君必先罄盡忠赤深結¶
　主知而使上見信俯以臨民必先誥誠號令感化人¶
　情而使下見信下既見信則以之役使雖勞不怨上¶
　既見信則以之獻替無言不従是道也出于至誠而¶
　已其説甚佳盖此信字在我者之事耳而世人多錯¶
<pb:KR4d0418_SBCK_007-7a>¶
　認了人臣畏罪而不言輙以是借口曰上不吾信也¶
　或一諫不從則奉身而去自謂無愧于其心嗚呼彼¶
　亦常先盡其在我者乎¶
子夏曰大徳不踰閑小徳出入可也夫惟大徳之人然¶
　後周旋中節而不踰閑小徳則不能故乍出乍入而¶
　無定尹氏曰有一不善是出入也此説得之曰可云¶
　者猶言中人之性可上可下耳非可之謂也舊疏曰¶
　不責其偹故曰可晦菴云大徳小徳者大莭小莭也¶
<pb:KR4d0418_SBCK_007-7b>¶
　人當先立乎其大者小者或未盡合理亦無害此則¶
　認為許可之可矣夫細行不矜終為大徳之累跬歩¶
　必謹猶&KR0104;其過舉也而謂小節有時而踰閑豈君子¶
　之訓哉晦菴既已失之而又載吴氏之説以為此章¶
　不&KR0014;無&KR0102;噫子夏本言小徳之無常而學者乃以為¶
　語之病亦已誣矣吴氏者何人也賢賢易色章既云¶
　子夏之言其&KR0102;&KR0005;至于廢學而于此復云子夏之過¶
　斯人何其不幸也¶
<pb:KR4d0418_SBCK_007-8a>¶
子夏曰君子之道焉可誣也穎濵古史論曰善乎子夏¶
　之教人也始于灑掃應對進退而不急于道使來者¶
　自盡于學曰引月長而道自至孔子曰君子上逹小¶
　人下逹達之有上下出乎其人而非教之力也今世¶
　之教者聞道不明而急于夸世非性命道徳不出于¶
　口雖禮樂刑政有所不言矣而况于洒掃應對進退¶
　也哉教人未必知而學者未必信矜為大言以相欺¶
　天下之偽自是而起此子夏之所誣也蘓氏之言深¶
<pb:KR4d0418_SBCK_007-8b>¶
　切時病予故表而出之¶
子夏曰仕而&KR0278;則學學而&KR0278;則仕舊説以仕&KR0278;為&KR0278;間¶
　有餘力學&KR0278;為徳業&KR0278;長豈有一字而二義不若皆¶
　訓為有餘力也上蔡曰學與仕一也學&KR0278;則仕亦&KR0278;¶
　仕&KR0278;則學亦&KR0278;何必讀書然後為學無垢從而廣之¶
　曰仕之與學皆以&KR0278;㳺處為極耳&KR0278;㳺則見理明白¶
　雖萬事紛紜千古治亂皆能灼知其所以然而從容¶
　以應　故能起當今之&KR0102;壊断千古之興亡仕而¶
<pb:KR4d0418_SBCK_007-9a>¶
　如此雖不挾䇿讀書而天下之理巳在此矣豈非學¶
　乎學而如此雖不涖官行法而天下之理巳在此矣¶
　豈非仕乎此論甚新人亦多喜之者以予&KR0026;之不唯¶
　于語法不順而義亦未完也夫學之&KR0278;者雖不涖官¶
　而施于德業是亦為政强名曰仕猶或可也不知仕¶
　之&KR0001;以見理明白灼知千古之治亂者何從而得之¶
　故有天資通敏暗合古人者要不可恃之以為足也¶
　而曰是亦為學何必讀書可乎此説果行則學有時¶
<pb:KR4d0418_SBCK_007-9b>¶
　而廢矣予不得不辨¶
夫子言孟荘子之孝以不改父之臣與政為難&KR0014;東坡¶
　曰聞孟獻子之孝不聞荘子也遂疑為獻字之誤夫¶
　聖人以為孝則固孝矣而必求他証而後信不亦過¶
乎鄧氏　獻子有賢徳荘子未有聞焉而能用其臣¶
守其政其孝&KR0001;以為難此雖順于經而未見所以難¶
之義南軒曰父之臣與政果善固當奉而行之不幸¶
　而有悖于理害于事者則當察而更之是乃致其誠¶
<pb:KR4d0418_SBCK_007-10a>¶
愛于親矣荘子之不改意者其政雖未盡善而亦不¶
致悖理害事之甚故有取其不忍改也盖善而不改¶
乃其當耳不必稱難能惡而不改則是成父之惡不¶
可稱難&KR0014;也胡寅曰荘子之&KR0071;世也必其先臣先政¶
有不利于已者他人不能不改而荘子能之是以稱¶
其難是二説者可謂有理矣而胡氏尤親切學者其¶
詳焉¶
子貢曰紂之不善不如是之甚也是以君子惡居下流¶
<pb:KR4d0418_SBCK_007-10b>¶
　天下之惡皆歸焉晦菴曰卑下之處衆流之&KR0001;歸不¶
　善之地惡名之所聚言人當常自警省不可一置其¶
　身于不善之地非謂紂無罪而虚被惡名也其説甚¶
　佳東坡以為子貢言此者盖不許武王代紂之事而¶
　張無垢亦稱其有恕紂之心賢于孟子賊仁殘義之¶
　説皆謬見也子貢之意在使人慎所居而二子乃為¶
　恕紂而甚武王不亦異乎子貢雖惡稱人之惡者亦¶
　何至湔洗桀紂以為忠厚哉湯武大義聖人固有定¶
<pb:KR4d0418_SBCK_007-11a>¶
　論矣今乃妄坐訾毁而為獨夫是亦惑之甚也¶
尭曰咨爾舜至公則説東坡謂其&KR0462;取禹謨湯誥㤗誓¶
武成之文而顛倒失次不可復考盖孔子之遺書編¶
簡絶亂有不可知者故置之不論而道學諸公曲為¶
義訓以為聖人微言深㫖子謂東坡之説為近人情¶
　故從之程氏曰曰予小子&KR0130;上當脱一湯字嗚呼豈¶
　特此一字而巳哉¶
孔子謂政當屏四惡而其一曰出納之吝謂之有司與¶
<pb:KR4d0418_SBCK_007-11b>¶
　&KR0064;虐賊同稱夫當出則出當納則納自有道存豈容¶
　或吝葢非謂在君為不可而有司亦不當耳物君之¶
　所命也而有司掌之出納君之所命也而有司奉之¶
　豈有君不吝于上而有司當吝于下乎上下同心以¶
　歸于至當三代之直道也自世之鄙夫懼失䧟而&KR0023;¶
　罪求増羡以為能是故習成此風而不能免孔子所¶
　謂有司者亦就其&KR0102;而言之耳而王安石遂以屯膏¶
　吝嗇為臣道之正其所見頋不鄙哉以此談&KR0052;安得¶
<pb:KR4d0418_SBCK_007-12a>¶
　不戾聖人以此為政安得不害天下¶
滹南遺老集卷七¶
<pb:KR4d0418_SBCK_007-12b>¶
