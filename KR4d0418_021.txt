# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.656718
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0411-021滹南遺老集-卷第二十一.
<pb:KR4d0418_SBCK_021-1a>¶
滹南遺老集卷之二十一¶
　　　　　　　　　　　滹南王若虗　從之¶
　　諸史辨惑¶
趙禹傳云公卿相造請禹終不行報謝務在絶知友賔¶
　客之請孤立行一意而已此當以不行報謝為句而¶
　師古以報謝属下文予固疑之及讀三劉漢書既已¶
　刋正矣¶
霍禹怨宣帝曰大&KR0005;軍墳墓未乾盡外我家反任許史¶
<pb:KR4d0418_SBCK_021-1b>¶
　令人不省死師古以為不省有過非也正謂不暁其¶
　故猶俚語云沒理㑹殺耳¶
元后傳王莾使安陽侯舜求璽于太后怒罵責之舜仰¶
　謂曰臣等已無可言者師古曰言不可諫止此説非¶
　也其意盖云不足道而已¶
漢書載楊雄觧嘲其末云司馬長卿竊訾于卓氏東方¶
　朔割名于細君顔注謂割損其名而訾字不觧及見¶
　華嶠論所引乃作竊貲割炙當以此為正也¶
<pb:KR4d0418_SBCK_021-2a>¶
外戚傳云景帝召程姬姬有所避不願進而飾侍者唐¶
　兒使夜進師古以所避為月事子謂所避事不止一¶
　端安知必以此乎盖自不湏注也¶
史記平凖書云京師之錢累巨萬&KR0330;昭云巨萬今萬萬¶
　也范蠡傳徐廣注亦同漢書食貨志言累百巨萬師¶
　古注云数百萬萬也梁孝王金銀且百巨萬師古云¶
　巨萬百萬也有百萬者言凡百也汲黯傳云中國誅¶
　匈奴費以巨萬百数師古云即数百巨萬也此不唯¶
<pb:KR4d0418_SBCK_021-2b>¶
　與韋徐不同而其自爲說亦復&KR0153;差相戾何耶¶
禰衡謂荀或可借面弔䘮注引典畧以爲但有貎耳夫¶
　弔䘮主哀安用貎爲意者以其嚴冷而多戚容故也¶
晉書稱苻朗至晋謝安設讌請之朝士盈坐並杌褥壺¶
　席朗毎事欲誇之唾則令小兒跪而張口既唾而含¶
　出頃復如之坐客以爲不及之逺朗不道如此非人¶
　所爲見者皆爲切齒而謂朝士歆羡以爲不及甚㦲¶
　史氏之&KR0301;且陋也¶
<pb:KR4d0418_SBCK_021-3a>¶
晉史慕容徳時妖賊王始稱帝&KR0197;其父為太上皇兄為¶
　征東&KR0005;軍弟為征西&KR0005;軍臨刑或問其父及兄弟&KR0001;¶
　在荅曰太上皇&KR0041;塵于外征東征西亂兵所害惟朕¶
　一身獨無&KR0147;賴其妻怒曰正坐此口以至于此奈何¶
復爾始曰皇后自古豈有不破之家不亾之國耶行¶
　刑者以刀環築之仰視曰崩即崩矣終不改帝&KR0197;此¶
事當皆必有之然臨刑之語不應一一如是殆滑稽¶
談諧者&KR0001;餙耳通鑑差略之為是¶
<pb:KR4d0418_SBCK_021-3b>¶
梁武誅齊之諸王鄱陽王寳寅奔魏数冦梁復讎後以¶
　謀亂見誅而蕭子顯南齊書乃云中興二年以謀叛¶
　與賢攸等同死其誤甚矣¶
北史梁鄱陽王寳寅終于魏南北史一書也既立寳寅¶
　于魏朝矣而南史中又略書其事恐止當併于北史¶
　又南史作寅而北史作夤二字義殊亦宜從一¶
後漢陳容謂&KR0061;紹曰寕與&KR0391;洪同日死不與&KR0005;軍同日¶
　生此&KR0204;當時一日耳而魏書載荘帝之語曰寕與髙¶
<pb:KR4d0418_SBCK_021-4a>¶
　貴鄉公同日死不與長道郷公同日生此史亦然此¶
　似不可豈秉筆者潤色之過欤通鑑刪之云寕為髙¶
　貴鄉公死不為長道鄉公生是矣¶
彭樂髙齊之名&KR0005;且有大功北史通鑑皆載而李百藥¶
　正史乃不為立傳何耶¶
北史楊愔傳常山長廣二王謀廢濟南王愔及朱可渾¶
　天和宋欽道皆&KR0013;拳杖毆擊頭面血流各十餘人持¶
　之太皇太后間楊&KR0048;何在賀拔仁曰一目已出太皇¶
<pb:KR4d0418_SBCK_021-4b>¶
　太后愴然曰楊郎何&KR0001;能留使不好耶及愔誅太皇¶
　太后臨䘮以御金為之一眼親内之曰以表我意盖¶
　&KR0024;其損目也李百藥北齊書但云已出而無一目字¶
　豈其脱誤欤¶
隋史髙熲平陳晉王廣欲納張麗華熲曰武王滅殷戮¶
　妲已今平陳國不宜取麗華遂斬之王甚不悦通鑑¶
　&KR0001;載其語尤詳而陳書南史乃謂晉王命斬之此必¶
　當時秉筆者曲飾主闕而姚思亷李延夀猥承其誤¶
<pb:KR4d0418_SBCK_021-5a>¶
　耳跡焬帝&KR0001;為當以隋史為正¶
舊唐徐有功傳竇孝諶妻龎氏為奴誣告當斬有功明¶
　其無罪得減死今上踐阼孝諶子希瑊等請以身之¶
　官爵譲有功子惀以報舊㤙按此乃明皇時事言今¶
　上者盖唐臣寔錄之詞劉昫偶&KR0111;改定耳¶
舊唐王求禮既載于列傳而忠義傳又載之雖繁簡不¶
　同要之不當重立求禮剛直敢言固有可嘉而遂㮣¶
　之忠義亦非其例也¶
<pb:KR4d0418_SBCK_021-5b>¶
舊唐員半千傳云其先本劉氏十世祖凝之事宋奔元¶
　魏以忠烈自比伍員固改姓員按左&KR0019;釋文員本作¶
　云而半千姓乃讀如運何耶¶
元魯山于蒍于歌學者往往不觧其義予憶昔嘗一見¶
　而今亦忘之矣史臣記此自當畧著其詞而唐書通¶
　鑑皆不及之殆爲闕典也¶
韓退之驅鰐魚文苦非佳作史臣但書其事目足矣而¶
　全録其詞亦何必也¶
<pb:KR4d0418_SBCK_021-6a>¶
史傳有改名者既以今名冠之則亦當全稱今名而未¶
　改之前却稱舊名如唐李忠臣成汭之&KR0011;亦非也¶
五代史梁紀曰太祖神武元聖孝皇帝姓朱氏宋州碭¶
　山午溝里人也其父曰誠生三子曰全昱存温云云¶
　中和四年九月為檢校司徒同中書門下平章事封¶
　沛郡侯光啟二年進爵王十二月徙封吴興郡王秦¶
　宗&KR0096;稱帝遣其&KR0005;秦賢等攻汴王顧兵少不敢出云¶
　云開平元年夏四月甲子皇帝即位他紀皆仿此徐¶
<pb:KR4d0418_SBCK_021-6b>¶
　無黨注云始自稱名既而稱爵既而稱帝漸也爵至¶
　王而後稱著其逼者子謂帝王本紀既追書尊&KR0197;以¶
　冠其首則一篇皆以尊&KR0197;為主&KR0004;書其名曰諱某自¶
　後凡見其名雖未即位例皆稱帝或稱上此古今不¶
　易之體而歐公乃以新意變之既稱其父曰某而復¶
　云生子曰某始而稱名次而稱爵至即位乃書皇帝¶
　即位而稱帝此則賔主不分體統不一不足為法也¶
　或曰&KR0118;固作髙祖紀皆先稱沛公漢王然則亦非也¶
<pb:KR4d0418_SBCK_021-7a>¶
　曰庸得爲是乎盖劉子元史通已嘗辨之矣¶
或問苐五倫曰公有私乎對曰昔人有與吾千里馬者¶
　吾雖不受毎三公有&KR0001;選舉心不能&KR0111;而亦終不用¶
　也吾兄子嘗病一夜十往退而安寝吾子有疾雖不¶
　省視而竟夕不寐若是者豈可謂無&KR0059;乎世皆以爲¶
　美談而通鑑獨載遺馬事此既一時之語當俱録之¶
温公自節通鑑以爲更加精擇削其繁蕪斯固可矣然¶
　亦時有太過處如漢書郭林宗傳云茅容耕于野與¶
<pb:KR4d0418_SBCK_021-7b>¶
　等軰避雨&KR0035;下衆皆夷踞相對容獨危坐愈恭林宗¶
　見而竒之遽與共言因請寓宿旦日容殺雞為饌林¶
　宗謂為已設既而以供其母自以草蔬與客同飯林¶
　宗起拜因&KR0134;令學通鑑載之畧同而節本直云茅容¶
　耕者危坐愈恭殺雞為&KR0319;㤗謂為已設容分半食母¶
　甚踈已甚不盡事情矣¶
通鑑記或人擬劉祥道破李義府露布事而獨載其一¶
　聨云混奴婢而亂放各識家而兢入謂義府多畧人¶
<pb:KR4d0418_SBCK_021-8a>¶
　奴婢故也事既&KR0200;細而語尤鄙陋恐不必存¶
唐僖宗責黄巢姬妾軰從賊之罪有對者曰國家以百¶
　萬之衆失守宗祧播遷巴蜀今乃以不能拒賊責一¶
　女子置公卿&KR0005;帥于何地通鑑&KR0001;載如此夫史氏文¶
　辭湏量&KR0127;重之宜彼婦人率爾之語豈有&KR0001;謂失守¶
　宗祧播&KR0118;巴蜀者乎然史傳如此者何可勝数¶
<pb:KR4d0418_SBCK_021-8b>¶
