# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_020-1a>
#+PROPERTY: JUAN 21

<md:KR4d0418_SBCK_020-11b>¶
<md:KR4d0418_SBCK_021-1a>¶
<pb:KR4d0418_WYG_021-1a>
欽定四庫全書
　滹南集巻二十一¶　　　　金　王若虛　撰¶
　　諸史辨惑¶
趙禹傳云公卿相造請禹終不行報謝務在絶知友賔¶
　客之請孤立行一意而已此當以不行報謝為句而¶
　師古以報謝屬下文予固疑之及讀三劉漢書既已¶
　刋正矣¶
霍禹怨宣帝曰大将軍墳墓未乾盡外我家反任許史<md:KR4d0418_SBCK_021-1b>¶
<pb:KR4d0418_WYG_021-1b>
　令人不省死師古以為不省有過非也正謂不曉其¶
　故猶俚語云沒理㑹殺耳¶
元后傳王莽使安陽侯舜求璽於太后怒罵責之舜仰¶
　謂曰臣等已無可言者師古曰言不可諌止此說非¶
　也其意盖云不足道而己¶
漢書載揚雄解嘲其末云司馬長卿竊訾於卓氏東方¶
　朔割名於細君顔注謂割損其名而訾字不解及見¶
　華嶠論所引乃作竊貲割炙當以此為正也<md:KR4d0418_SBCK_021-2a>¶
<pb:KR4d0418_WYG_021-2a>
外戚傳云景帝召程姬姬有所避不願進而餙侍者唐¶
　兒使夜進師古以所避為月事予謂所避事不止一¶
　端安知必以此乎盖自不須注也¶
史記平凖書云京師之錢累巨萬韋昭云巨萬今萬萬¶
　也范蠡傳徐廣注亦同漢書食貨志言累百巨萬師¶
　古注云數百萬萬也梁孝王金錢且百巨萬師古云¶
　巨萬百萬也有百萬者言凡百也汲黯傳云中國誅¶
　匃奴費以巨萬百數師古云即數百巨萬也此不唯<md:KR4d0418_SBCK_021-2b>¶
<pb:KR4d0418_WYG_021-2b>
　與韋徐不同而其自為說亦復參差相戾何邪¶
禰衡謂荀彧可借面弔䘮注引典畧以為但有貌耳夫¶
　弔䘮主哀安用貌為意者以其嚴冷而多戚容故也¶
晉書稱苻郎至晉謝安設宴請之朝士盈坐並杌褥壺¶
　席郎無事欲誇之唾則令小兒跪而張口既唾而含¶
　出頃復如之坐客以為不及之逺郎不道如此非人¶
　所為見者皆當切齒而謂朝士歆羨以為不及甚哉¶
　史氏之妄且陋也<md:KR4d0418_SBCK_021-3a>¶
<pb:KR4d0418_WYG_021-3a>
晉史慕容徳時妖賊王始稱帝號其父為太上皇兄為¶
　征東将軍弟為征西将軍臨刑或問其父及兄弟所¶
　在答曰太上皇蒙塵於外征東征西亂兵所害惟朕¶
　一身獨無聊賴其妻怒曰正坐此口以至於此奈何¶
　復爾始曰皇后自古豈有不破之家不亡之國邪行¶
　刑者以刀環築之仰視曰崩即崩矣終不改帝號此¶
　事當時必有之然臨刑之語不應一一如是殆滑稽¶
　談諧者所餙耳通鑑差畧之為是<md:KR4d0418_SBCK_021-3b>¶
<pb:KR4d0418_WYG_021-3b>
梁武誅齊之諸王鄱陽王寳寅奔魏數冦梁復讎後以¶
　謀亂見誅而蕭子顯齊書乃云中興二年以謀叛¶與
　寳攸等同死其誤甚矣¶
北史梁鄱陽王寳寅終於魏南北史一書也既立寳寅¶
　於魏朝矣而南史中又畧書其事恐止當併於北史¶
　又南史作寅而北史作夤二字義殊亦宜從一¶
後漢陳容謂袁紹曰寜與臧洪同日死不與将軍同日¶
　生此指當時一日耳而魏書載莊帝之語曰寜與髙<md:KR4d0418_SBCK_021-4a>¶
<pb:KR4d0418_WYG_021-4a>
　貴鄉公同日死不與長道鄉公同日生北史亦然此¶
　似不可豈秉筆者潤色之過歟通鑑刪之云寜為髙¶
　貴鄉公死不為長道鄉公生是矣¶
彭樂髙齊之名將且有大功北史通鑑皆載而李百藥¶
　正史乃不爲立傳何邪¶
北史楊愔傳常山長廣二王謀廢濟南王愔及朱可渾¶
　天和宋欽道皆被拳杖毆擊頭面血流各十餘人持¶
　之太皇太后問楊郎何在賀㧞仁曰一目已出太皇<md:KR4d0418_SBCK_021-4b>¶
<pb:KR4d0418_WYG_021-4b>
　太后愴然曰楊郎何所能留便不好邪及愔誅太皇¶
　太后臨䘮以御金為之一眼親内之曰以表我意盖¶
　補其所損目也李百藥齊書但云已出而無一目字¶
　豈其脫誤歟¶
隋史髙熲平陳晉王廣欲納張麗華熲曰武王滅殷戮¶
　妲己今平陳國不宜取麗華遂斬之王甚不恱通鑑¶
　所載其語尤詳而陳書南史乃謂晉王命斬之此必¶
　當時秉筆者曲餙主闕而姚思亷李延夀猥承其誤<md:KR4d0418_SBCK_021-5a>¶
<pb:KR4d0418_WYG_021-5a>
　耳跡煬帝所為當以隋史為正¶
舊唐徐有功傳竇孝諶妻龎氏為奴誣告當斬有功明¶
　其無罪得減死今上踐祚孝諶子希瑊請以身之¶官
　爵讓有功子惀以報舊恩按此乃明皇時事言今¶上
　者盖唐臣實録之辭劉昫偶忘改定耳¶
舊唐王求禮既載於列傳而忠義傳又載之雖繁簡不¶
　同要之不當重立求禮剛直敢言固有可嘉而遂槩¶
　之忠義亦非其例也<md:KR4d0418_SBCK_021-5b>¶
<pb:KR4d0418_WYG_021-5b>
舊唐貟半千傳云其先本劉氏十世祖凝之事宋奔元¶
　魏以忠烈自比伍貟因改姓貟按左傳釋文貟本作¶
　云而半千姓乃讀如運何邪¶
元魯山于為千歌學者徃徃不解其義予憶昔嘗一見¶
　而今亦㤀之矣史臣記此自當畧著其辭者而唐書
　通¶鑑皆不及之殆為闕典也¶
韓退之驅鱷魚文苦非佳作史臣但書其事目足矣而¶
　全録其辭亦何必也<md:KR4d0418_SBCK_021-6a>¶
<pb:KR4d0418_WYG_021-6a>
史傳人有改名者既以今名冠之則亦當全稱今名而
　未¶改之前却稱舊名如唐李忠臣成汭之類亦非也¶
五代史梁紀曰太祖神武元聖李皇帝姓朱氏宋州碭¶
　山午溝里人也其父曰誠生三子曰全昱存温云云¶
　中和四年九月為檢校司徒同中書門下平章事封¶
　沛郡侯光啟二年進爵王十二月徙封呉興郡王秦¶
　宗權稱帝遣其将秦賢等攻汴王顧兵少不敢出云¶
　云開平元年夏四月甲子皇帝即位他紀皆放此徐<md:KR4d0418_SBCK_021-6b>¶
<pb:KR4d0418_WYG_021-6b>
　無黨注云始自稱名既而稱爵既而稱帝漸也爵至¶
　王而後稱著其逼者予謂帝王本紀既追書尊號以¶
　冠其首則一篇皆以尊號為主初書其名曰諱某自¶
　後凡見其名雖未即位例皆稱帝或稱上此古今不¶
　易之體而歐公乃以新意變之既稱其父曰某而復¶
　云生子曰某始而稱名次而稱爵至即位乃書皇帝¶
　即位而稱帝此則賔主不分體統不一不足為法也¶
　或曰遷固作髙祖紀皆先稱沛公漢王然則亦非也<md:KR4d0418_SBCK_021-7a>¶
<pb:KR4d0418_WYG_021-7a>
　曰庸得為是乎盖劉子元史通己嘗辨之矣¶
或問第五倫有私乎對曰昔人有與吾千里馬者¶吾雖
　不受毎三公有所選舉心不能忘而亦終不用¶也吾
　兄子嘗病一夜十徃退而安寢吾子有病雖不¶省視
　而通夕不眠若是者豈可謂無私乎世皆以為¶美談
　而通鑑獨載遺馬事此既一時之語當俱録之¶
温公自節通鑑以為更加精擇削其繁蕪斯固可矣然¶
　亦時有太過處如漢書郭林宗傳云茅容耕於野與<md:KR4d0418_SBCK_021-7b>¶
<pb:KR4d0418_WYG_021-7b>
　等輩避雨樹下衆皆夷踞相對容獨危坐愈恭林宗¶
　見而竒之遂與共言因請寓宿旦日容殺雞為饌林¶
　宗謂為己設既而以供其母自以草蔬與客同飯林¶
　宗起拜因勸令學通鑑載之略同而節本直云茅容¶
　耕者危坐愈恭殺雞為饌泰謂為己設容分半食母¶
　其疎己甚不盡事情矣¶
通鑑記或人擬劉祥道破李義府露布事而獨載其一¶
　聫云混奴婢而亂放各識家而競入謂義府多略人<md:KR4d0418_SBCK_021-8a>¶
<pb:KR4d0418_WYG_021-8a>
　奴婢故也事既𤨏細而語尤鄙陋恐不必存¶
唐僖宗責黄巢姬妾輩從賊之罪有對者曰國家以百¶
　萬之衆失守宗祧播遷巴蜀今乃以不能拒賊責一¶
　女子置公卿将帥於何地通鑑所載如此夫史氏文¶
　辭須量輕重之冝彼婦人率爾之語豈有所謂失守¶
　宗祧播遷巴蜀者乎然史傳如此者何可勝數<md:KR4d0418_SBCK_021-8b>¶　
