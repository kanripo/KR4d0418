# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_002-1a>
#+PROPERTY: JUAN 3

<md:KR4d0418_SBCK_002-14b>¶
<md:KR4d0418_SBCK_003-1a>¶
<pb:KR4d0418_WYG_003-1a>
欽定四庫全書
　滹南集巻三¶　　　　　　金　王若虚　撰¶
　　論語辨惑序¶
解論語者不知其幾家義略偹矣然舊說多失之不及¶
而新說毎傷於太過夫聖人之意或不盡於言亦不外¶
乎言也不盡於言而執其言以求之宜其失之不及也¶
不外乎言而離其言以求之宜其傷於太過也盍亦揆¶
以人情而約之中道乎嘗謂宋儒之議論不為無功而<md:KR4d0418_SBCK_003-1b>¶
<pb:KR4d0418_WYG_003-1b>
亦不能無罪焉彼其推明心術之㣲剖析義利之辨¶斟
酌時中之權委曲疏通多先儒之所未到斯固有功¶矣
至於消息過深揄揚過侈以為句句必涵氣象而¶事事
皆闗造化将以尊聖人而不免反累名為排異端¶而實
流入於其中亦豈為無罪也哉至於謝顯道張子韶¶之
徒迂談浮夸徃徃令人發笑噫其甚矣永嘉葉氏曰¶今
世學者以性為不可不言命為不可不知凡六經孔¶子
之書無不牽合其論而上下其辭精深㣲妙茫然不<md:KR4d0418_SBCK_003-2a>¶可
<pb:KR4d0418_WYG_003-2a>
測識而聖賢之實猶未著也昔人之淺不求之於心¶也
今世之妙不止之於心也不求於心不止於心皆非¶所
以至聖賢者可謂切中其病矣晦庵刪取衆說最號¶簡
當然尚有不安及未盡者竊不自揆嘗以所見正其¶失
而補其遺凡若干章非敢以傳世也姑為吾家童䝉¶之
訓云¶
　　總論¶
解論語者有三過焉過於深也過於髙也過於厚也聖<md:KR4d0418_SBCK_003-2b>¶人
<pb:KR4d0418_WYG_003-2b>
之言亦人情而已是以明白而易知中庸而可久學¶者
求之太過則其論雖美而要為失其實亦何貴乎此¶哉
夫子之言性與天道子貢自謂其不得聞而宋儒皆¶以
爲實聞之問死問鬼神夫子不以告子路而宋儒皆¶以
爲實告之鄉黨所載乃聖人言動之常無意義者多¶矣
而或謂與春秋相表裏終篇唐舜禹湯之事寂寥殘¶缺
殆有闕文不當強觧而或謂聖學所傳所以著明二¶十
篇之大㫖若是之類皆過於深者也聖人雖無名利<md:KR4d0418_SBCK_003-3a>¶之
<pb:KR4d0418_WYG_003-3a>
心然常就名利以誘人使之由人欲而識天理故雖¶中
下之人皆可企而及兹其所以為教之周也如曰不¶患
莫已知求為可知也此正就名而使之求實耳而謝¶顯
道曰是猶有求知之意非聖人之至論子張學干禄¶夫
子為言得禄之道此正就利而使之思義耳而張九¶成
曰聖人之門無為人謀求利之說禄之為義自足而¶已
寗武子邦無道則愚夫子以為不可及楊龜山曰有¶知
愚之名則非行其所無事言不可及則過乎中道矣<md:KR4d0418_SBCK_003-3b>¶蘧
<pb:KR4d0418_WYG_003-3b>
伯玉邦無道則巻而懐之夫子以為君子而張南軒¶曰
此猶有巻懐之意未及乎潛龍之隐見果聖人之㫖¶乎
若是之類皆過於髙者也凡人有好則有惡有喜則¶有
怒有譽則有毁聖人亦何以異哉而學者一以春風¶和
氣期之凡忿疾譏斥之辭必周遮䕶諱而為之說子¶曰
十室之邑必有忠信如㐀者焉不如㐀之好學也此¶盖
篤寔教人欲其知所勉耳而衛瓘以焉字屬下句意¶謂
聖人不敢以不學待天下也此正繆戻而世或喜之<md:KR4d0418_SBCK_003-4a>¶乎
<pb:KR4d0418_WYG_003-4a>
子曰四十五十而無聞焉斯亦不足畏也已年四十而¶
見惡焉其終也已人固有晩而改莭者然槩觀之亦可¶
見其終身矣而蘇東坡皆疑其有為而言子貢問當時¶
從政者夫子比之斗筲而不數盖師弟之間商評之語¶
何害於徳而張九成極論以為自稱之辭至於杖叩原¶
壤呼之為賊此其鄙棄無復可疑而范純夫猶有因其¶
才而教誨之若是之類皆過於厚者也知此三者而聖¶
人之實著矣<md:KR4d0418_SBCK_003-4b>¶
<pb:KR4d0418_WYG_003-4b>
　
　
　
　
　
　
　
　滹南集巻三
