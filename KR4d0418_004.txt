# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_002-1a>
#+PROPERTY: JUAN 4

¶
<md:KR4d0418_SBCK_004-1a>¶
<pb:KR4d0418_WYG_004-1a>
欽定四庫全書
　滹南集巻四¶　　　　　　金　王若虛　撰¶
　　論語辨惑
曾¶¶子曰吾日三省吾身疏義以為三次而晦庵所謂稱¶
　三事殊不同昔有人自言一日三㸃檢程氏聞之曰¶
　可哀也哉其餘時句當甚事盖傚三省之說錯了意¶
　謂君子之學造次不忘則不待旋加省也舊說順於¶
　本文而新說有功於學者姑兩存之<md:KR4d0418_SBCK_004-1b>¶
<pb:KR4d0418_WYG_004-1b>
子曰弟子入則孝出則弟至行有餘力則以學文南軒
　曰¶非謂行此數事而後學文也以是為本而以餘力
　學¶文耳說甚佳¶
子夏曰賢賢易色至吾必謂之學矣舊疏云此章論生¶
　知美行雖學亦不是過吴氏曰子夏之意善矣然其¶
　弊将至於廢學南軒曰非謂不待夫學也欲使務其¶
　本耳不曰不學而曰未學意有涵蓄矣其說皆非盖¶
　此本言巳學非未學也亦曰觀其行足以卜其學而<md:KR4d0418_SBCK_004-2a>¶
<pb:KR4d0418_WYG_004-2a>
　已韓退之嘗云苟行事適其宜出言得其要雖不吾¶
　面吾将信其富於文學也意與此同劉正叟曰其人¶
　既能此等之事而自言未學吾必謂之學盖此等非¶
　學不能也是為得之晦庵曰人之為學大要不過欲¶
　為是四者而已故如是之人雖或以為未嘗學我必¶
　謂之已學意亦無異然云不過四者則失之狭盖四¶
　者行之大也舉四者則餘可知矣¶
學則不固舊說以固為蔽而新說曰固堅也不能敦重<md:KR4d0418_SBCK_004-2b>¶
<pb:KR4d0418_WYG_004-2b>
　則學亦不能堅以語法律之舊說為長¶
毋友不如己者東坡曰世之陋者樂以不已若者為友¶
　則自足而日損故以此戒之是謂不以辭害意如必¶
　勝己而後友則勝己者亦不與吾友矣其說甚佳林¶
　少頴乃通上句為義曰忠信不與己同者不與為友¶
　此正疑其害意而為之遷就也¶
子曰三年無改於父之道可謂孝矣夫可改者不待三¶
　年不可改者雖終身不可改學者數能辨之然其為<md:KR4d0418_SBCK_004-3a>¶
<pb:KR4d0418_WYG_004-3a>
　說過正者何多也東坡曰君子之䘮親常若見之雖¶
　欲變之而其道無由是之謂無改父之道葉少藴曰¶
　古者凡言三年之䘮素冠刺不能三年是也當以三¶
　年無改為句終三年之間而不變其在䘮之意則於¶
　事父之道可謂之孝胡寅曰於之為言依近慕思之¶
　意也執三年之䘮而依近慕思不必變焉可謂孝矣¶
　非指父道而言三說之曲不辨可知鄭厚則疑其有¶
　為言之而弟子不善記歐公直謂出於妄傳而非夫<md:KR4d0418_SBCK_004-3b>¶
<pb:KR4d0418_WYG_004-3b>
　子之云此亦過也㳺定夫曰三年無改者言在所當¶
　改而可以未改者耳南軒曰此言其常也若非道之¶
　甚不待三年斯盡之矣盖聖人固有决定之論亦有¶
　姑言大體而不盡其變者非止此事也學者一槩用¶
　之而不能以意逆志故常蔽而不通者昔牟融鮑昱¶
　援引此義以遂漢明之非幾累孝章之初政而近代¶
　小人復有持繼述之說以誤天下者豈不誣經詭聖¶
　人之甚哉<md:KR4d0418_SBCK_004-4a>¶
<pb:KR4d0418_WYG_004-4a>
子曰詩三百一言以蔽之曰思無邪東坡曰易稱無思¶
　無為寂然不動感而遂通天下之故凡有思者皆邪¶
　也而無思則土木也何能使有思而無邪無思而非¶
　土木乎此孔子之所盡心也作詩者未必有意於是¶
　孔子取其有㑹於吾心者耳孔子之於詩有斷章之¶
　取也如必以是說施之於詩則彼所謂無斁無疆者¶
　當何以說之此近時學者之蔽也予謂蘇子此論流¶
　於釋氏恐非聖人之本㫖楊龜山曰書曰思曰睿作
<pb:KR4d0418_WYG_004-4b>
　聖孔子曰君子有九思思可以作聖而君子於貌¶言
　視聼必有思焉而謂有思皆邪可乎詩三百出於¶國
　史未能不思而得然皆止乎禮義則所謂無邪也¶其
　說當矣且孔子論詩而以其本語蔽之則所取者¶固
　詩人之意也彼之意未必然而吾以為然果孔子¶之
　心乎抑蘇氏之鑿也已自為鑿而反病時學之不¶通
　亦過矣¶
孟武伯問孝子曰父母惟其疾之憂舊說以為疾病之<md:KR4d0418_SBCK_004-5a>¶
<pb:KR4d0418_WYG_004-5a>
　外不可妄為非法貽憂於父母或曰父母愛子之心¶
　惟恐其有疾人子體此而以父母之心為心則凡所¶
　以守其身者無不謹亦可以為孝予謂從新說則文¶
　順從舊說則意完然皆有益於教當並存之¶
子曰視其所以觀其所由察其所安人焉廋哉夫曰視
　曰¶觀曰察文之變耳晦庵曰觀詳於視察又詳於觀
　此¶幾王氏之鑿矣雖若有理然聖人之意恐不在是¶
子貢問君子子曰先行其言而後從之晦庵載周氏之<md:KR4d0418_SBCK_004-5b>¶
<pb:KR4d0418_WYG_004-5b>
　說曰行之於末言之前言之於既行之後觧者雖多¶
　無近於此¶
子曰知之為知之不知為不知是知也䟽云此是真知¶
　當矣又曰若其知之反隐曰不知及不知而言我知¶
　皆非也上句何必如此觧　伊川曰以為不知而求¶
　之則當知之故云是知也推而演之亦似有理然聖¶
　人語下本不及此則未免為曲說晦庵曰雖或不能¶
　盡知而無自欺之蔽亦不害其為知意巳定矣而復<md:KR4d0418_SBCK_004-6a>¶
<pb:KR4d0418_WYG_004-6a>
　曰由此而問有必知之理則又流於程氏之曲而不¶
　覺也謝顯道曰當知者不可不知如死生之說鬼神¶
　之情状是也不可知者不必知如千嵗之逺六合之¶
　外是也倘能識别於此則可謂知所存心矣亦可謂¶
　能充是非之心矣故云是知誕妄之甚不足論也¶
子張學干禄孔子告之以慎言行東坡曰子張學干禄¶
　将以自售也孔子言禄在其中教之以不求而自至¶
　者也其說甚佳<md:KR4d0418_SBCK_004-6b>¶
<pb:KR4d0418_WYG_004-6b>
舉直錯諸枉則民服舊說以為任正人廢邪枉而程氏¶
　之徒多作事之枉直此亦可通然夫子答樊遲知人¶
　之說曰舉直錯諸枉能使枉者直而子夏證之以舜¶
　湯伊臯不仁者逺則舊說是矣¶
殷因於夏禮所損益可知也孔子言三代相因損益可¶
　知者此專指禮而云爾馬融以所因為三綱五常所¶
　損益為文質三統殆是妄說而朱氏取之盖未當也¶
孔子謂季氏八佾舞於庭是可忍也孰不可忍也晦庵<md:KR4d0418_SBCK_004-7a>¶
<pb:KR4d0418_WYG_004-7a>
　曰季氏以大夫而僣用天子之樂此事尚忍為之則¶
　何事不可忍為或曰忍容忍也盖深疾之之辭予謂¶
　前說為優¶
子曰人而不仁如禮何人而不仁如樂何晦庵曰記者¶
　序於八佾雍徹之後疑其為僣禮樂者發此殊有理¶
　勝於泛論者矣¶
子入太廟每事問釋者曰籩豆之事有司存焉時王之¶
　制或損或益聖人容有不知故不得不問雖知亦問<md:KR4d0418_SBCK_004-7b>¶
<pb:KR4d0418_WYG_004-7b>
　敬慎之至也予謂此說皆通然亦止是初入一次耳¶
　若毎如此則偽而不情矣¶
宰我對哀公問社孔子聞之曰成事不說遂事不諫既¶
　徃不咎觧者莫能通張九成以為㣲言隐語可以意¶
　㑹而不可以訓詁唯當時哀公宰我孔子知之此却¶
　本分¶
儀封人曰天将以夫子為木鐸逹巷黨人曰大哉孔子¶
　博學而無所成名二子可謂深知聖人者矣而記者<md:KR4d0418_SBCK_004-8a>¶
<pb:KR4d0418_WYG_004-8a>
　不著其姓名殆為闕典也¶
子謂韶盡善而武不然古今論者皆曰堯舜揖讓湯武¶
　征誅所以優劣不同世之淺丈夫遂敢以湯武為非¶
　至有詆毁而幾乎罵者甚矣其無知也予嘗論之堯¶
　舜湯武皆古聖人而其所行皆天理初無優劣之殊¶
　質之五經論孟亦未嘗有不足於湯武之意直後人¶
　所見者小耳以常道觀之以臣伐君與夫授國他人¶
　而廢其子均為不順自不得已之變而論之則堯舜<md:KR4d0418_SBCK_004-8b>¶
<pb:KR4d0418_WYG_004-8b>
　之傳賢湯武之除害無非公天下之大義也故夫論¶
　湯武之事者亦决其果是與非而已是則為義非則¶
　為賊豈特優劣之分哉然則湯何為而慙武何為而¶
　未盡善曰湯之慙憂後世也亂臣賊子無湯之志而¶
　襲其跡者得以為口實是則湯之所病也何嘗以桀¶
　為不可伐哉武未盡善此謂傳其樂者耳伊川曰說¶
　者以征誅不及揖讓跡固不及然其聲音莭奏亦有¶
　未善者樂記曰有司失其傳也若非有司失其傳則<md:KR4d0418_SBCK_004-9a>¶
<pb:KR4d0418_WYG_004-9a>
　武王之志荒矣孔子自衛反魯然後樂正乃知未正¶
　之前不能無錯亂者此說是矣而復以其跡為不及¶
　盖亦未脱於流俗之見邪¶
子曰富與貴是人之所欲也不以其道得之不處也貧¶
　與賤是人之所惡也不以其道得之不去也說者雖¶
　多皆莫能通予謂貧與賤當云以其道得之不字非¶
　衍則誤也若夷齊求仁雖至餓死而不辭非以道得¶
　貧賤而不去乎夫生而富貴不必言不處生而貧賤<md:KR4d0418_SBCK_004-9b>¶
<pb:KR4d0418_WYG_004-9b>
　亦安得去此所云者盖儻来而可以避就者耳故有¶
　以道不以道之辨焉若謂聖人之經不當變易以就¶
　己意則寕闕之而勿講要不可隨文而強說也¶
子曰朝聞道夕死可矣注䟽以為不聞世之有道其說¶
　甚繆程氏曰人不可以不知道夕死可者是不虚生¶
　也斯為得之東坡云未聞道者得䘮之際未嘗不失¶
　其本心而况死生乎子由亦云一日聞道雖死可以¶
　不亂所謂過於深者也<md:KR4d0418_SBCK_004-10a>¶
<pb:KR4d0418_WYG_004-10a>
子曰放於利而行多怨南軒曰不得其欲則怨謂怨出¶
　於己也伊川曰利於己必害於人所以多怨謂怨出¶
　於人也二者皆通但未知聖人之㫖果安在耳至王¶
　補之乃云不獨己多怨乎人人亦多怨乎己是則過¶
　矣¶
夫子以一貫之道語曾子曾子然之而不疑門人問焉¶
　則曰忠恕而已說者遂以忠恕為貫道之實嗚呼忠¶
　恕固脩身之要要之只是两端何足貫夫子之道乎<md:KR4d0418_SBCK_004-10b>¶
<pb:KR4d0418_WYG_004-10b>
　東坡曰一以貫之者難言也雖孔子莫能名之故曾¶
　子唯而不問知其不容言也雖然論其近似使門人¶
　庶幾知之不亦可乎曰非門人之所及¶也非其所及
　而告之則眩而失其真矣然則盍亦告之以非其可¶
　及乎曰不可門人将自鄙其所得而勞心於其所不¶
　及思而不學去道益逺故告之以忠恕此曾子之妙¶
　也子由進䇿曰盡天下萬物之理而制其所當處是¶
　之謂一然則一者所以主宰衆善使之不過者耳夫<md:KR4d0418_SBCK_004-11a>¶
<pb:KR4d0418_WYG_004-11a>
　子又嘗語子貢矣曰予非多學一以貫之何晏曰善¶
　有元事有㑹天下殊塗而同歸百慮而一致知其元¶
　則衆善舉可謂近之矣及至此章乃置而不論盖亦¶
　惑於忠恕之語故與或者又言彼是論學此是論道¶
　是亦不然其寔一理耳近觀論語集義楊龜山周氏¶
　㳺氏皆以忠恕為姑應門人之語則疑此者不獨東¶
　坡也予故從之或謂曾子所見寔在於此猶仁者謂¶
　之仁智者謂之智而已以中庸所載違道不逺之言<md:KR4d0418_SBCK_004-11b>¶
<pb:KR4d0418_WYG_004-11b>
　凖之亦似有理然而决非夫子之一也尹彦明曰孔¶
　子於曾子不待其問而告之曾子亦深喻曰唯至於¶
　子貢不足以知之故先發多學之問果以為然又復¶
　疑其不然而請焉雖聞夫子之言猶不能如曾子之¶
　唯也子貢之學不及曾子如此范純夫亦云先攻子¶
　貢之失而後告以至要洪邁破其說曰二子皆孔門¶
　髙弟也其聞言而唯與夫聞而不復問皆以黙悟於¶
　言意之表矣先儒所以卑子貢者為其先然夫子多<md:KR4d0418_SBCK_004-12a>¶
<pb:KR4d0418_WYG_004-12a>
　學之㫖耳是殆不然方聞聖言如是遽應曰否非弟¶
　子所以敬師之道故對曰然而繼之以非與之請豈¶
　為不能知乎予謂洪氏之論深盡人情故表而出之¶
　程明道曰忠者天道恕者人道忠者體恕者用伊川¶
　曰維天之命於穆不已忠也乾道變化各正性命恕¶
　也謝氏曰忠譬則川流不息恕譬則萬物散殊夫聖¶
　人之道誠髙逺而洪深至於忠恕之義人亦易辨矣¶
　而諸公張大之如是盖其意必欲極一貫之妙故耳<md:KR4d0418_SBCK_004-12b>¶
<pb:KR4d0418_WYG_004-12b>
　恐未必然¶
子謂南容邦有道不廢邦無道免於刑戮以其兄之子¶
　妻之又曰南容三復白圭孔子以其兄之子妻之孔¶
　子果因何事而妻容也曰凡為女擇配取其相當非¶
　止一端恐未可以此等斷聖人之意也弟子徒謂聖¶
　人之妻人必不苟然故於諸處認之而附會耳宋儒¶
　釋三復白圭之義曰有意慎言所以邦有道不廢邦¶
　無道免禍盖遷就其事云孔子以子妻公冶長而兄<md:KR4d0418_SBCK_004-13a>¶
<pb:KR4d0418_WYG_004-13a>
　子妻南容或謂南容之賢差愈於公冶長聖人所以¶
　避嫌程氏破其說甚當林少頴云其所以相接而成¶
　文者盖弟子見其事相類故從而録之本無異義使¶
　聖人於此而有公私之辨是則漢之第五倫矣其論¶
　尤佳<md:KR4d0418_SBCK_004-13b>¶　
　
　
<pb:KR4d0418_WYG_004-13b>
　
　
　
　
　
　
　
　滹南集巻四
