# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_039-1a>
#+PROPERTY: JUAN 40

<md:KR4d0418_SBCK_039-13a>¶
<md:KR4d0418_SBCK_040-1a>¶
<pb:KR4d0418_WYG_040-1a>
欽定四庫全書
　滹南集巻四十¶　　　　　金　王若虚　撰¶
　　詩話¶
荆公有兩山排闥送青来之句雖用排闥字讀之不覺¶
　其詭異山谷云青州從事斬闗来又云殘暑已促装¶
　此與排闥等耳便令人駭愕¶
山谷閔雨詩云東海得無寃死婦南陽應有卧雲龍得¶
　無猶言無乃耳猶欠有字之意卧雲龍真龍邪則豈<md:KR4d0418_SBCK_040-1b>¶
<pb:KR4d0418_WYG_040-1b>
　必南陽指孔明耶則何闗雨事若曰遺賢所以致旱¶
　則迂濶甚矣¶
清明詩云人乞祭餘驕妾婦士甘焚死不封侯士甘焚¶
　死用介推事也齊人乞祭餘豈寒食事哉若泛言¶所
　見則安知其必驕妾婦盖姑以取對而不知其踈¶也
　此類甚多¶
食𤓰有感云田中誰問不納履坐上適来何處蝇是固¶
　皆𤓰事然其語意豈可相合也<md:KR4d0418_SBCK_040-2a>¶
<pb:KR4d0418_WYG_040-2a>
奕棋云湘東一目誠甘死天下中分尚可持以湘東目¶
　為碁眼不惬甚矣且此聫豈專指輸局耶不然安可¶
　通也¶
接花云雍也本犁子仲由元鄙人升堂與入室只在一¶
　揮斤揮斤字無乃不安且取喻何其迂也¶
士㑹自秦還晉繞朝贈之以䇿盖當時偶以此耳非送¶
　行者必須䇿也而山谷送人詩云願巻囊書當贈鞭¶
　又云折柳當馬䇿亦無謂矣<md:KR4d0418_SBCK_040-2b>¶
<pb:KR4d0418_WYG_040-2b>
秦繆公謂蹇叔曰中壽爾墓之木拱矣盖墓木也山谷¶
　云待而成人吾木拱此何木耶¶
山谷牧牛圖詩自謂平生極至語是固佳矣然亦有何¶
　意味黄詩大率如此謂之竒峭而畏人說破元無一¶
　事¶
弔邢淳夫云眼看白璧埋黄壤何况人間父子情既下¶
　何况字須有他人猶痛悼之意乃可¶
猩毛筆云身後五車書按惠子多方其書五車非<md:KR4d0418_SBCK_040-3a>¶所讀
<pb:KR4d0418_WYG_040-3a>
　之書即所著之書也遂借為作筆寫字此以自¶肯耳
　而吕居仁稱其善詠物而曲當其理不亦異乎¶只平
　生㡬量屐細味之亦踈而㧞毛濟世事尤牽强¶可笑
　以予觀之此乃俗子謎也何足為詩哉¶
詩人之語詭譎寄意固無不可然至於太過亦其病也¶
　山谷題惠崇畫圖云欲放扁舟歸去主人云是丹青¶
　使主人不告當遂不知王子端叢臺絶句云猛拍䦨¶
　干問興廢野花啼鳥不譍人若譍人可是怪事竹荘<md:KR4d0418_SBCK_040-3b>¶
<pb:KR4d0418_WYG_040-3b>
　詩話載法具一聫云半生客裏無窮恨告訴梅花說¶
　到明不知何得如此昨日酒間偶談及之客皆絶¶倒
　也¶
山谷贈小鬟驀山溪詞世多稱賞以予觀之眉黛壓秋¶
　波儘湖南水明山秀儘字似工而實不惬又云婷婷¶
　嫋嫋恰近十三餘夫近則未及餘則已過無乃相窒
　乎¶春未透花枝瘦止謂其尚嫩如荳蔲梢頭二月初
　之¶意耳而云正是愁時候不知愁字屬誰以為彼愁
<pb:KR4d0418_WYG_040-4a>
　<md:KR4d0418_SBCK_040-4a>¶邪則未應識愁以為己愁耶則何為而愁又云只恐
　¶逺歸来緑成隂青梅如豆按杜牧之詩但泛言花已
　結¶子而已今乃指為青梅限以如豆理皆不可通也¶
古之詩人雖趣尚不同體制不一要皆出於自得至其¶
　辭逹理順皆足以名家何嘗有以句法䋲人者魯直¶
　開口論句法此便是不及古人處而門徒親黨以衣¶
　鉢相傳號稱法嗣豈詩之真理也哉¶
魯直於詩或得一句而終無好對或得一聫而卒不能<md:KR4d0418_SBCK_040-4b>¶
<pb:KR4d0418_WYG_040-4b>
　成篇或偶有得而未知可以贈誰何嘗見古之作者¶
　如是哉¶
山谷自謂得法於少陵而不許於東坡以予觀之少陵¶
　典謨也東坡孟子之流山谷則揚雄法言而已¶
魯直論詩有奪胎換骨㸃鐵成金之喻世以為名言以¶
　予觀之特剽竊之黠者耳魯直好勝而耻其出於前¶
　人故為此強辭而私立名字夫既已出於前人縱復¶
　加工要不足貴雖然物有同然之理人有同然之見<md:KR4d0418_SBCK_040-5a>¶
<pb:KR4d0418_WYG_040-5a>
　語意之間豈容全不見犯哉盖昔之作者初不校此¶
　同者不以為嫌異者不以為夸隨其所自得而盡其¶
　所當然而已至其妙處不專在於是也故皆不害為¶
　名家而各傳後世何必如魯直之措意耶¶
蜀馬良兄弟五人而良眉間有白毫時人為之語曰馬¶
　氏五常白眉最良盖良實白眉而良不在於白眉也¶
　而北齊陽休之贈馬子結兄弟詩云三馬俱白眉山¶
　谷送秦少㳺云秦氏多英俊少㳺眉最白豈不可笑<md:KR4d0418_SBCK_040-5b>¶
<pb:KR4d0418_WYG_040-5b>
　哉¶
王直方詩話云秦少㳺嘗以真字題邢淳夫扇云月團¶
　新碾瀹花磁飲罷呼兒課楚辭風定小軒無落葉青¶
　蟲相對吐秋絲山谷見之乃於扇背作小草云黄葉¶
　委庭觀九州小蟲催女獻公裘金錢滿地無人費百¶
　斛明珠薏苡秋少㳺後復見之云逼我太甚予謂黄¶
　詩語徒雕刻而殊無意味盖不及少㳺之作少㳺所¶
　謂相逼者非謂其詩也惡其好勝而不讓耳<md:KR4d0418_SBCK_040-6a>¶
<pb:KR4d0418_WYG_040-6a>
朱少章論江西詩律以為用崑體功夫而造老杜渾全¶
　之地予謂用崑體功夫必不能造老杜之渾全而至
　老¶杜之地者亦無事乎崑體功夫盖二者不能相兼
　耳¶茆璞評劉夷叔長短句謂以少㳺之肉傳東坡之
　骨¶亦猶是也¶
且食莫踟蹰南風吹作竹此樂天食筍詩也朱喬年因¶
　之曰南風吹起籜龍兒戢戢滿山人未知急喚蒼頭¶
　斸烟雨明朝吹作碧參差年年乞與人間巧不道人<md:KR4d0418_SBCK_040-6b>¶
<pb:KR4d0418_WYG_040-6b>
　間巧更多此楊朴七夕詩也劉夷叔因之曰只應将¶
　巧畀人間定却向人間乞取此江西之餘𣲖欲益反¶
　損正堪一笑而曾端伯以喬年為㸃化精巧茆荆産¶
　以夷叔為文婉而意尤長嗚呼世之末作方日趨於¶
　詭異而議者又從而簧鼓之其為弊何所不至哉¶
王仲至召試館中詩有日斜奏罷長楊賦之句荆公改¶
　為奏賦長楊罷云如此語乃健是矣然意無乃復窒¶
　乎<md:KR4d0418_SBCK_040-7a>¶
<pb:KR4d0418_WYG_040-7a>
張文潛詩云不用為文送窮鬼直湏圖事祝錢神唐子¶
　西云脱使真能去窮鬼自量無以致錢神夫錢神所¶
　以不至者唯其有窮鬼在耳二子之語似可喜而實¶
　不中理也¶
李師中送唐介詩雜壓寒刪二韻冷齋夜話謂其落韵¶
　而緗素雜記云此用鄭谷等進退格藝苑雌黄則疑¶
　而两存之予謂皆不然謂之落韵者固失之太拘而¶
　以為有格者亦私立名字而不足據古人何嘗有此<md:KR4d0418_SBCK_040-7b>¶
<pb:KR4d0418_WYG_040-7b>
　哉意到即用初不必校古律皆然胡乃妄為云云也¶
　但律詩比古稍嚴必親隣之韻乃可耳¶
冷齋夜話云前軰作花詩多用美女比其状如曰若教¶
　解語應傾國任是無情也動人塵俗哉山谷作酴釄¶
　詩曰露濕何郎試湯餅日烘荀令炷爐香乃用美丈¶
　夫比之特為出類而吾叔淵材詠海棠則曰雨過¶温
　泉浴妃子露濃湯餅試何郎意尤佳也慵夫曰花¶比
　婦人尚矣盖其於類為宜不獨在顔色之間山谷<md:KR4d0418_SBCK_040-8a>¶易
<pb:KR4d0418_WYG_040-8a>
　以男子有以見其好異之僻淵材又雜而用之益¶不
　倫可笑此固甚紕繆者而惠洪乃莭莭歎賞以為¶愈
　竒不求當而求新吾恐他日復有以白晳武夫比¶之
　者矣此花無乃太麄鄙乎魏帝疑何郎傅粉止謂¶其
　白耳施於酴醿尚可比海棠則不類矣且夫雨過¶露
　濃同於言濕而已果何所異而别之為對邪¶
楊軒牡丹詩云楊妃歌舞態西子巧讒䰟利劍斫不斷¶
　餘妖鍾此根東坡詠酴醿以吴宫紅粉命意而終之<md:KR4d0418_SBCK_040-8b>¶
<pb:KR4d0418_WYG_040-8b>
　曰餘妍入此花山谷詠桃花以九疑萼緑華命意¶而
　終之曰猶記餘情開此花詠水仙以凌波仙子命¶意
　而終之曰種作寒花寄愁絶是皆以美人比花而¶不
　失其為花近世士大夫有以墨梅詩傳於時者其¶一
　云髙髻長眉滿漢宫君王圗畫按春風龍沙萬里¶王
　家女不着黄金買畫工其一云五換隣鍾三唱鷄¶雲
　昏月淡正低迷風簾不着欄干角瞥見傷春背面¶啼
　予嘗誦之於人而問其詠何物莫有得其彷彿者<md:KR4d0418_SBCK_040-9a>¶告
<pb:KR4d0418_WYG_040-9a>
　以其題猶惑也尚不知為花况知其為梅又知其¶為
　畫哉自賦詩不必此詩之論興作者誤認而過求¶之
　其弊遂至於此豈獨二詩而已東坡眉石硯醉道¶士
　石等篇可謂横放而曠逺然亦未嘗去題也而論¶者
　猶戒其專力於是則秉筆者盍少貶乎¶
予嘗病近世墨梅二詩以為過及觀宋詩選陳去非云¶
　粲粲江南萬玉妃别来幾度見春歸相逢京洛渾依¶
　舊祗有緇塵染素衣曹元象云憶昔神逰姑射山夢<md:KR4d0418_SBCK_040-9b>¶
<pb:KR4d0418_WYG_040-9b>
　中栩栩片時還氷膚不許尋常見故隠輕雲薄霧間¶
　乃知此弊有自来矣¶
張舜民謂樂天新樂府幾乎罵乃為孤憤吟五十篇以¶
　壓之然其詩不傳亦畧無稱道者而樂天之作自若¶
　也公詩雖涉淺易要是大才殆與元氣相侔而狂斐
　¶之徒僅能動筆類敢謗傷所謂爾曹身與名俱滅不
　廢¶江河萬古流也¶
蕭閑云風頭夢雨吹無跡盖雨之至細若有若無者謂
<pb:KR4d0418_WYG_040-10a>
　<md:KR4d0418_SBCK_040-10a>¶之夢田夫野婦皆道之而雷溪注以為夢中雲雨又
　曰¶雲夢澤之雨謬矣賀方囘有風頭夣雨吹成雪之
　句¶又云長廊碧瓦夢雨時飄洒豈亦如雷溪之說乎¶
蕭閑憶恒陽家山云誰幻出故山丘壑謂予心目注以¶
　故山為江左非也只是指恒陽而已好在斜川三尺¶
　玉公宅前有池可三畆號小斜川三尺字以廣狭深¶
　淺言之俱不安注以為潄玉堂泉按此堂自在北潭¶
　中豈相干涉予官門山嘗得板本乃是畆字意其不<md:KR4d0418_SBCK_040-10b>¶
<pb:KR4d0418_WYG_040-10b>
　然盖如言幾頃玻璃之類耳暮涼白鳥歸喬木乃宅¶
　前真景也而注云潔身而退如白鳥之歸林何其妄¶
　哉¶
前人有紅塵三尺險中有是非波之句此以意言耳蕭¶
　閑詞云市朝氷炭裏湧波瀾又云千丈堆氷炭便露¶
　痕跡¶
樂天望瞿塘詩云欲識愁多少髙於灔澦堆蕭閑送髙¶
　子文詞云歸興髙於灔澦堆雷溪漫注盖不知此出<md:KR4d0418_SBCK_040-11a>¶
<pb:KR4d0418_WYG_040-11a>
　處耳然樂天因望瞿塘故即其所見而言泛用之則¶
　不切矣¶
蕭閑樂善堂賞荷花詞云胭脂膚瘦薰沉水翡翠盤髙¶
　走夜光世多稱之此句誠佳然蓮體實肥不宜言瘦¶
　予友彭子升嘗易膩字此似差勝若乃走珠之状惟¶
　雨露中然後見之據辭意當時不應有雨也山黛月¶
　波之類盖緫述所見之景而雷溪注云言此花以山¶
　為眉波為眼雲為衣不亦異乎至一枝梅綠横氷萼<md:KR4d0418_SBCK_040-11b>¶
<pb:KR4d0418_WYG_040-11b>
　淡雲新月炯踈星之句亦如此說彼無真見而妄意¶
　求之宜其謬之多也¶
蕭閑使髙麗詞云酒病賴花醫却世皆以花為婦人非¶
　也此詞過處既有離索餘香収拾新愁之語豈復有¶
　婦人在乎以文勢觀之亦不應爾其所謂花盖真花¶
　也言其人已去賴以解酲者獨有此物而已必當時¶
　之實事李後主詩云酒惡時拈花蕋嗅公詠花詞亦¶
　喜用醒心香字盖取其清徹之氣以滌除惡味耳<md:KR4d0418_SBCK_040-12a>¶
<pb:KR4d0418_WYG_040-12a>
蕭閑自鎮陽還兵府贈離筵乞言者云待人間覔箇無¶
　情心緒着多情換此篇有恨别之意故以情為苦而
　還¶羨無情終章言之宜矣使髙麗詞亦云無物比情
　濃¶覔無情相博次第未應及此也¶
謝安謂王羲之曰中年以来傷於哀樂羲之曰年在桑¶
　榆自然至此頃正賴絲竹陶寫恒恐兒輩覺減其歡¶
　樂之趣坡詩用其事云正賴絲與竹陶寫有餘歡夫¶
　陶寫云者排遣消釋之意也所謂歡樂之趣有餘歡<md:KR4d0418_SBCK_040-12b>¶
<pb:KR4d0418_WYG_040-12b>
　者非陶寫其歡因陶寫而歡耳蕭閑屢使此字而直¶
　云陶寫歡情陶寫餘歡舊歡若為陶寫似背元意¶
近嵗諸公以作詩自名者甚衆然徃徃持論大髙開口¶
　輒以三百篇十九首為凖六朝而下漸不滿意至宋¶
　人殆不齒矣此固知本之說然世間萬變皆與古不¶
　同何獨文章而可以一律限之乎就使後人所作可¶
　到三百篇亦不肯悉安於是矣何者滑稽自喜出竒¶
　巧以相誇人情固有不能已焉者宋人之詩雖大體<md:KR4d0418_SBCK_040-13a>¶
<pb:KR4d0418_WYG_040-13a>
　衰於前古要亦有以自立不必盡居其後也遂鄙薄¶
　而不道不已甚乎少陵以文章為小技程氏以詩為¶
　閑言語然則凡辭逹理順無可瑕疵者皆在所取可¶
　也其餘優劣何足多較哉<md:KR4d0418_SBCK_040-13b>¶　
　
　
　
<pb:KR4d0418_WYG_040-13b>
　
　
　
　
　
　
　
　滹南集巻四十
