# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_029-1a>
#+PROPERTY: JUAN 30

¶
<md:KR4d0418_SBCK_030-1a>¶
<pb:KR4d0418_WYG_030-1a>
欽定四庫全書
　滹南集卷三十¶　　　　　金　王若虚　撰¶
　　議論辨惑¶
范曄史論云義重於生舍生可也生重於義全生可也¶
　夫義當生則生義當死則死義者所以主生死而非¶
　對立之物也豈有時而輕重哉義重於生已為語病¶
　又可謂生重於義乎雖然此自漢以來學者之所共¶
　蔽曄也叛人何足以知之<md:KR4d0418_SBCK_030-1b>¶
<pb:KR4d0418_WYG_030-1b>
唐蘇頲論夷齊四皓優劣云四皓見賢于子房夷齊稱¶
　仁于宣父與其稱仁于宣父不猶愈于見賢于子房¶
　哉鄙哉斯言為論不求是非之真而徒倚古人以為¶
　重殊可笑也吕東萊曰競駑驥者至伯樂而定競是¶
　非者至孔子而定然隨伯樂而譽馬未免為不知馬¶
　隨孔子而譽人未免為不知人其相去一何遠哉¶
老蘇諫論曰蘇秦張儀吾取其術不取其心龍逄比干¶
　吾取其心不取其術予謂挾儀秦之術者必無逄干<md:KR4d0418_SBCK_030-2a>¶
<pb:KR4d0418_WYG_030-2a>
　之心存逄干之心者固無事乎儀秦之術也蘇氏喜¶
　縱横而不知道故所見如此¶
邵氏聞見録云顔子得位為堯舜孟子得位為湯武此¶
　繆論也聖賢事業易地則皆然何嘗有決擇之意彼¶
　徒見顔子窮居陋巷黙無所為而孟子游説諸侯急¶
　於救世遂敢臆度而為是斬絶之論豈知顔孟者哉¶
蘇武不降匈奴名重千古而當時止得典屬國世皆恨¶
　之陳季雅曰臣子合當事不當受重賞此論雖高在<md:KR4d0418_SBCK_030-2b>¶
<pb:KR4d0418_WYG_030-2b>
　臣子自處可也施於國家則不可顯忠遂良成湯之¶
　所以昌崇德報功武王之所以治信如陳氏之言則¶
　善善之道亡而勵世之具廢矣¶
温公排孟子而歎服揚雄荆公廢春秋而崇尚周禮東¶
　坡非武王而以荀彧為聖人之徒人之好惡有大可¶
　怪者¶
司馬君實正直有餘而寛假曹操蘇子由道學甚高而¶
　奬飾馮道皆繆戾之見有害於名教不足為長厚也<md:KR4d0418_SBCK_030-3a>¶
<pb:KR4d0418_WYG_030-3a>
司馬温公論曹操篡漢以為非取之漢而取之盜手失¶
　言之罪萬古不磨胡致堂力攻之是矣及其論蕭道¶
　成當討蒼梧劉知逺不必赴晉難乃皆引以相明而¶
　不廢何邪是非有定理而前後反覆以遷就己意此¶
　最立言之大病也¶
東坡以武王伐殷為非聖人斬然不疑至其論范蠡之¶
　去荀彧之死則皆許以聖人之徒是何靳于武王而¶
　輕以予二子也<md:KR4d0418_SBCK_030-3b>¶
<pb:KR4d0418_WYG_030-3b>
蘇子由論曹操曰使其主盟諸夏而不廢舊君上可以¶
　為周文王下猶不失為桓文公不能忍而甘心于九¶
　錫之事此荀文若之所以為恨也胡寅論王敦曰使¶
　其回悖逆之心有事于中原與夫劉琨祖逖之徒犄
　角¶進取必可以克復舊物不此之慮而甘為叛臣其
　亦¶不善擇術矣其論朱温曰為全忠計既下韓建服
　李¶茂真經理長安紀綱朝政率天下方鎮以敬順之
　道¶唐若未亡吾固事之若天命改授亦不容釋嗟夫
<pb:KR4d0418_WYG_030-4a>
　二<md:KR4d0418_SBCK_030-4a>¶子之意則善矣抑不思彼三賊者可以是而望之
　乎¶書生之迂濶如此¶
子由雜誌記道人犯罪不可加刑事其言甚鄙非惟屈¶
　法容姦有害正理而區區妄意于神仙殊為可笑葢¶
　蘇氏議論濶疎者非一而此等又其尤也¶
三良殉葬秦伯之命詩人刺之左氏譏之皆以見繆公¶
　之不道而後世文士或反以是罪三子葛立方曰君¶
　命之於前衆驅之於後三良雖欲不死得乎此說為<md:KR4d0418_SBCK_030-4b>¶
<pb:KR4d0418_WYG_030-4b>
　當東坡詩云顧命有治亂臣子得從違魏顆真孝愛¶
　三良安足希若以魏顆事律之則正可責康公耳柳¶
　子厚所謂從邪陷厥父吾欲討彼狂是也吕氏博議¶
　反覆曲折以辨三子之非刻覈尤甚始予猶謂是少¶
　年塲屋之文出于一時之率爾而讀詩記黄鳥篇復¶
　引蘇氏語為解乃知其所見之蔽葢終身也¶
鄭厚曰王道備而帝德銷史法盡而經意遠予謂王道¶
　不殊于帝德史法無害于經意直厚之鄙見如是耳<md:KR4d0418_SBCK_030-5a>¶
<pb:KR4d0418_WYG_030-5a>
鄭厚以歐陽子作史辨太深而法太盡予謂辨無太深¶
　法無太盡論其當否則可矣¶
鄭厚曰使湯武不為亂臣賊子倡未必後世敢兆是亂¶
　也予謂不然聖人與天為徒而以大義公天下遇所¶
　當為固不暇遠憂後世而亂臣賊子亦不必藉口而¶
　後發梟獍豺狼之惡何嘗有所因乎且魏晉而下凡¶
　簒奪者皆以禪讓為名然則堯舜亦為亂臣賊子倡¶
　乎以是論湯武陋矣厚又云以湯武順天應人非得<md:KR4d0418_SBCK_030-5b>¶
<pb:KR4d0418_WYG_030-5b>
　己者此書生所知也嗚呼順天應人易之所稱也¶厚
　雖鄙薄聖賢其於孔子猶若有所憚者至是説則¶併
　孔子而不取矣小人無狀一至于此天下之事亦¶有
　非書生所知者名教之理而書生不知則誰復¶知之
　且厚獨非書生耶何其背本之甚也如厚之徒¶固不
　足道然湯武之是非古今多疑之予不可不辨¶
鄭厚小子敢為異論而無忌憚湯武伊周至於孟子皆¶
　在所非或至詆罵至漢祖蕭曹平勃之徒則尊為聖<md:KR4d0418_SBCK_030-6a>¶
<pb:KR4d0418_WYG_030-6a>
　賢而亟稱之復以歐公譏病唐太宗為薄佞夫之口¶
　其足憑乎¶
鄭厚曰江河之流多渾渾棟梁之材多磥砢至亷者以¶
　穢養之至美者以醜襲之衣錦尚褧之義也無管仲¶
　之三歸具官塞門反坫則仲一淺丈夫也必不能九¶
　合諸侯一匡天下民到于今受其賜無蕭何之強買¶
　錢貰則何一介士也必不能鎮國家撫百姓為一代¶
　宗臣無霍光之隂妻邪謀寵女立后則光一忍人也<md:KR4d0418_SBCK_030-6b>¶
<pb:KR4d0418_WYG_030-6b>
　必不能當廟堂擁幼君處廢立之際臨大節而不可¶
　奪嗚呼自古跌宕不覊之士往往略細謹犯非法君¶
　子取其所長恕而不責則有之今曰必如是而後可¶
　以了大事然則凡修身慎行者舉皆碌碌而無足取¶
　矣亦何以學為哉世惟知其訕薄湯武伊周之非而¶
　不知此等尤名教之罪人也¶
韓退之嘗曰孟氏醇乎醇荀揚大醇而小疵以予觀之¶
　孟氏大醇而小疵揚子無補荀卿反害不足論醇疵<md:KR4d0418_SBCK_030-7a>¶
<pb:KR4d0418_WYG_030-7a>
　也
退之三器論以為階太平之治歸天人之心者不在是¶
　其言惬當出人意表在韓集中當為第一然辭采不¶
　足觀亦如范蠡招大夫種議故不入内篇惜哉¶
柳子厚斷刑時令四維貞符等論皆覈實中理足以破¶
　千古之惑而東坡痛非之乃知秦漢諸儒迂誕之病¶
　雖蘇氏亦不免也¶
柳子厚非國語雖不盡佳亦大有是處而温公東坡深<md:KR4d0418_SBCK_030-7b>¶
<pb:KR4d0418_WYG_030-7b>
　罪之未為篤論也¶
通鑑一書妙絶古今雖萬世不能易也惟荀彧評為可¶
　恨耳當刪去之¶
正閏之說吾從司馬公性命之説吾從歐陽子祭禮之¶
　説吾從蘇翰林封建之説吾從范太史餘論雖高吾¶
　弗信之矣¶
甚矣中道之難明也戰國諸子託之以寓言假説漢儒¶
　餙之以末節繁文近世之士參之以禪機𤣥學而聖<md:KR4d0418_SBCK_030-8a>¶
<pb:KR4d0418_WYG_030-8a>
　賢之實益隱矣¶
　
　
　
　
　
　
　
<pb:KR4d0418_WYG_030-8b>
　
　
　
　
　
　
　
　滹南集卷三十
