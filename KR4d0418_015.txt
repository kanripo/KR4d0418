# -*- mode: mandoku-view -*-
#+TITLE: 滹南集
#+DATE: 2015-09-23 10:25:35
#+PROPERTY: LASTPB  <md:KR4d0418_SBCK_013-1a>
#+PROPERTY: JUAN 15

<md:KR4d0418_SBCK_014-6b>¶
<md:KR4d0418_SBCK_015-1a>¶
<pb:KR4d0418_WYG_015-1a>
欽定四庫全書
　滹南集巻十五¶　　　　　金　王若虚　撰¶
　　史記辨惑
　　　字語冗複辨¶
舜本紀云瞽叟更娶妻而生象象傲瞽叟愛後妻子常¶
　欲殺舜舜逃避及有小過則受罪順事父及後母與¶
　弟日以篤謹匪有懈後又云舜父瞽叟頑母嚚弟傲
　欲殺舜舜順適不失子道兄弟孝慈欲殺不可<md:KR4d0418_SBCK_015-1b>¶得即
<pb:KR4d0418_WYG_015-1b>
　求常在側字語冗複而兄弟孝慈一句亦不成¶義理¶
周本紀齊世家稱武王觀兵諸侯不期而㑹盟津者八¶
　百諸侯諸侯皆曰紂可伐矣無乃剰諸侯諸侯字冗¶
衞世家云宣公以子伋為太子令右公子傅之右公子¶
　為太子娶齊女未入室而宣公見所欲為太子婦者¶
　好悦而自取之何不但云宣公見其美而煩重如是¶
　乎又云齊女子朔讒惡太子伋宣公乃使伋於齊而<md:KR4d0418_SBCK_015-2a>¶　令盗遮界上殺之與太子白旄而告界盗見持白旄
<pb:KR4d0418_WYG_015-2a>
　者殺之何若但云使伋於齊與之白旄而令盗於界¶
　上視持旄者殺之乎又云朔之兄壽知朔之惡太子¶
　而君欲殺之也乃謂太子曰界盗見太子白旄即殺
　太¶子太子可毋行何若但云知之以告太子使毋行
　乎¶又云太子朔是為惠公左右公子不平朔之立也¶
　惠公四年左右公子怨惠公之讒殺前太子伋而代¶
　立乃作亂語意重複但存不平朔之立一句足矣又<md:KR4d0418_SBCK_015-2b>¶　云翟殺懿公也衞人憐之思復立宣公前死太子伋
<pb:KR4d0418_WYG_015-2b>
　之後伋子又死而代伋死者子壽又無子此但云思¶
　復立太子伋之後而伋子亦死壽又無子可也安用¶
　許多字邪¶
趙世家云趙朔友程嬰謂公孫杵臼朔之婦有遺腹¶若
　幸而男吾奉之居無何而朔婦免身生男多朔婦¶免
　身字¶
子貢傳云子貢一出存魯亂齊破吴强晋而覇越子貢<md:KR4d0418_SBCK_015-3a>¶　一使使勢相破五國之中各有變文意重複矣
<pb:KR4d0418_WYG_015-3a>
越世家云荘生謂陶朱公長男曰若自入室取金長男¶
　即自入室取金但云男即取之可也¶
曹沬為魯将與齊戰三敗北魯荘公懼乃獻遂邑之地¶
　以和柯之盟沬刦齊桓公乃許盡歸魯之侵地既而¶
　桓公欲背其約管仲曰不可於是桓公乃遂割魯侵¶
　地曹沬三戰所亡地盡以予魯但云桓公乃從可矣¶
　何必重叠如此<md:KR4d0418_SBCK_015-3b>¶孔子世家云其先宋人也孔防叔至叔梁紇禱於尼丘
<pb:KR4d0418_WYG_015-3b>
　得孔子生而首上圩頂故因名曰丘云字仲尼姓孔¶
　氏既云孔防叔又言孔子生何必更注姓氏乎¶
鄭世家云孔子嘗過鄭與子産如兄弟云及聞子産死¶
　孔子為泣曰古之遺愛也兄事子産予謂言孔子為¶
　泣則聞字亦着不得或只云及聞其死泣曰更為簡¶
　省也夫既如兄弟而子産年長則何必復言兄事哉¶
　兼已死之後及此其次第亦不應爾<md:KR4d0418_SBCK_015-4a>¶春申君言所幸李園女弟於楚王楚王召入幸之遂生
<pb:KR4d0418_WYG_015-4a>
　子男立為太子以李園女弟為王后楚王貴李園園¶
　用事李園既入其女弟為王后子為太子恐春申¶語
　泄而益驕隂飬死士欲殺春申君以滅口自園¶用事
　以下冗複重濁殆不可讀以精當律之當云園¶用事
　益驕恐春申語泄隂飬死士欲殺之以滅口¶
楚考烈王卒李園盡滅春申君之家而李園女弟初幸¶
　春申君有身而入之王所生子者遂立是為楚幽王<md:KR4d0418_SBCK_015-4b>¶　予謂遷先記李園女弟事既已詳悉備見則於此但
<pb:KR4d0418_WYG_015-4b>
　云¶園女弟所生子立直云太子立足矣何必費辭如¶
　是¶
趙簡子疾五日不知人既寤語大夫曰我之帝所有一¶
　熊欲來援我帝命我射之中熊熊死又有一羆來我¶
　又射之中羆羆死予謂中熊字不湏要中羆事但云¶
　我又射殺之可也¶
趙襄子滅智伯豫讓曰智伯知我我必為報仇而死以<md:KR4d0418_SBCK_015-5a>¶　報智伯則我魂魄不愧矣多以報智伯字
<pb:KR4d0418_WYG_015-5a>
石奢為楚相行縣道有殺人者追之乃其父也縱其父¶
　而還自繫焉但云縱之可也¶
趙奢傳云亷頗之免長平歸也失勢之時故客盡去免¶
　歸即失勢時也何必再下此句¶
魯仲連傳云仲連逰於趙趙成王時秦兵圍邯鄲魏¶安
　釐王使客将軍間入邯鄲因平原君謂趙¶王曰趙誠
　發使尊秦王為帝秦必喜罷兵去平原<md:KR4d0418_SBCK_015-5b>¶君猶豫未有
　所决時魯仲連適逰趙會秦圍趙聞魏¶将欲令趙尊
<pb:KR4d0418_WYG_015-5b>
　秦為帝乃見平原君曰云云此文理重¶複但云仲連
　聞之乃見平原君可也仲連謂新垣衍¶曰吾将使秦
　王烹醢梁王新垣衍曰噫嘻亦太甚矣¶先生之言也
　多先生言字必欲存之當在太甚字上¶
聶政欲為嚴仲子刺韓相侠累仲子請益車騎壮士為¶
　輔翼政言不可遂謝車騎人徒聶政乃辭獨行仗劒¶
　至韓多聶政乃辭四字又云刺殺侠累因自皮面决<md:KR4d0418_SBCK_015-6a>¶　眼自屠出腸遂以死何必遂字又云韓取聶政屍暴
<pb:KR4d0418_WYG_015-6a>
　於市購問莫知誰子於是韓購縣之有能言殺相侠¶
　累者予千金久之莫知也政姊嫈聞人有刺殺韓相¶
　者賊不得國不知其名姓暴屍而縣之千金乃於邑¶
　曰云云但言政姊嫈聞之於邑豈不簡快乎又曰市¶
　行者諸衆人皆曰此人暴虐吾相國多諸衆人字¶
李斯出獄與其中子俱執顧謂其中子曰多下其中子¶
　三字<md:KR4d0418_SBCK_015-6b>¶張儀傳云趙襄令工人作為金斗長其尾令可以¶擊人
<pb:KR4d0418_WYG_015-6b>
　與代王飲隂告厨人曰即酒酣樂進熱啜反斗¶以擊
　代王殺之但云厨人如其言擊殺之¶
范雎傳云須賈謂范雎曰非大車駟馬吾固不出范雎¶
　曰願為君借大車駟馬於主人翁范雎歸取大車駟¶
　馬此當云願為君借於主人翁即歸取車馬¶
項羽紀諸侯無不人人惴恐無不人人字意重¶
項羽紀云漢王與韓信彭越期㑹擊楚軍至固陵而信<md:KR4d0418_SBCK_015-7a>¶　越之兵不㑹張子房曰君王能自陳以東傅海盡與
<pb:KR4d0418_WYG_015-7a>
　韓信睢陽以北至榖城以與彭越使各自為戰則楚¶
　易敗也漢王乃發使者告韓信彭越曰并力擊楚楚¶
　破自陳以東傅海與齊王睢陽以北至榖城與相¶國
　此當云發使者告之也¶
留侯世家云良與客狙擊秦皇帝秦皇帝大怒大索天¶
　下求賊甚急為張良故不須言為良意¶
韓信傳云漢王欲拜信為大将諸将皆喜人人各自<md:KR4d0418_SBCK_015-7b>¶以
　為得大将多各自字至拜大将乃韓信也一軍皆¶驚
<pb:KR4d0418_WYG_015-7b>
　此但當云至拜一軍皆驚¶
曹参世家云卿大夫以下吏及賔客見参不事事来¶者
　皆欲有言至者参輙飲以醇酒来者至者重複又¶云
　相舍後園近吏舍吏舎日飲歌呼從吏惡之無如¶之
　何乃請参逰園中聞吏醉歌呼從吏幸相國召按¶之
　曷若但云乃請参逰園中幸其聞而召按也¶
叔孫通以惠帝作複道勸之立原廟上乃詔有司立之<md:KR4d0418_SBCK_015-8a>¶　則立廟之由已自見矣而復云原廟起以複道故此
<pb:KR4d0418_WYG_015-8a>
　句安用哉前漢削之當矣¶
陳丞相世家云始陳平曰我多隂謀是道家之所忌吾¶
　世即廢亦已矣終不能復起以我多隂祻故也然其
　後¶曾孫陳掌以衛氏親貴戚願得續封陳氏然終不
　得¶多两然字多隂祻一句亦不湏也¶
賈生傳云懐王墮馬而死無後賈生自傷為傅無状哭¶
　泣嵗餘亦死賈生之死時年三十三矣不必再言賈<md:KR4d0418_SBCK_015-8b>¶　生之死
<pb:KR4d0418_WYG_015-8b>
馮唐言李牧之事云當是之時趙幾覇其後趙王遷¶立
　其母倡也王遷立乃用郭開讒卒誅李牧再言王¶遷
　立何也¶
張釋之傳文帝問上林尉諸禽獸簿尉左右視盡不能¶
　對虎圏嗇夫從傍代尉對上所問禽獸簿甚悉止云¶
　從傍代對甚悉豈不善乎¶
張釋之傳人有盗髙廟坐前玉器捕得文帝怒下廷尉<md:KR4d0418_SBCK_015-9a>¶　廷尉治釋之案律盗宗廟器者為奏不須廷尉¶治三
<pb:KR4d0418_WYG_015-9a>
　字又曰有如萬分之一假令愚民有盗長陵一¶抔土
　但云有如或云萬一或云假令足矣煩重如此¶殆不
　可讀¶
申屠嘉傳云是時大中大夫鄧通方隆愛幸文帝常宴¶
　飲通家其寵如是是時丞相入朝而通居上傍有怠¶
　慢之禮再下是時字不唯文勢重叠意亦不惬也其¶
　寵如是一句亦不必道嘉困辱通上使使者召通既<md:KR4d0418_SBCK_015-9b>¶　至為文帝泣多為文帝字
<pb:KR4d0418_WYG_015-9b>
鄧通傳云文帝崩景帝立劉子𤣥謂不必言帝崩固當¶
　矣然遷史類此者甚多夫文景相繼猶或可也至賈¶
　生傳云孝文崩孝武皇帝立即隔景帝而亦書之豈¶
　不愈無謂也¶
袁盎稱文帝西嚮讓天子位者再南嚮讓天子位者三¶
　何必重言天子位¶
太倉公傳云詔召問所為治病死生驗者幾何人主名<md:KR4d0418_SBCK_015-10a>¶　為誰詔問故太倉長臣意方伎所長及所能治病者
<pb:KR4d0418_WYG_015-10a>
　有其書無有皆安受學受學幾何嵗嘗有騐何縣¶里
　人也何病醫藥已其病之状皆何如具悉以¶對文勢
　重叠如此是必前者遷所叙而後乃當是時詔¶語倉
　公引之耳不必并而為一云詔召問曰意對曰¶則簡
　而明矣¶
吴王濞傳云景帝與吴太子博争道引博局提殺之吴¶
　王由此稍失藩臣之禮稱病不朝京師知其以子故<md:KR4d0418_SBCK_015-10b>¶　不朝稱病但當云知其故也
<pb:KR4d0418_WYG_015-10b>
寗成遷濟南都尉而郅都為守如前數都尉皆步¶入府
　因吏謁守如縣令其畏郅都如此及成徃直陵¶都出
　其上剰其畏郅都如此一句¶
王温舒為河南太守捕郡中豪猾郡中豪猾連坐千¶餘
　家不須再道郡中豪猾¶
司馬相如病甚天子曰可徃從悉取其書使所忠徃而¶
　相如已死家無書問其妻對曰長卿固未嘗有書也<md:KR4d0418_SBCK_015-11a>¶　時時著書人又取去即空居長卿未死時為一巻書
<pb:KR4d0418_WYG_015-11a>
　曰有使者来求書奏之無他書其遺札書言封禅事¶
　奏所忠奏其書天子異之其書曰凡用十書字¶何其
　煩也若云相如已死其妻曰長卿固未嘗有書¶時有
　所著人又取去且死獨遺一巻曰有使者来即¶奏之
　其書乃言封禪事也既奏天子異焉其辭云云¶不亦
　可乎¶
李廣見草中石以為虎而射之中石沒鏃視之石也因<md:KR4d0418_SBCK_015-11b>¶　復更射終不能復入石矣凡多三石字當云以為虎
<pb:KR4d0418_WYG_015-11b>
　而射之沒鏃既知其石因復更射終不能入或云嘗¶
　見草中有虎射之沒鏃視之石也亦可又云其射見¶
　敵急非在數十步之内度不中不發度不中三字重¶
　叠若此句存則上句宜去也又言廣自頸軍士大夫¶
　一軍皆哭但云一軍足矣或去此二字亦可¶
汲黯傳云東越相攻使黯徃視之不至至吴而還多不¶
　至字<md:KR4d0418_SBCK_015-12a>¶鄭當時傳云存諸故人請謝賔客夜以繼日至其明旦
<pb:KR4d0418_WYG_015-12a>
　常恐不徧剰其明旦字¶
申公傳云天子問治亂之事申公時巳八十餘老對曰¶
　云云伏生傳云年九十餘老不能行老字贅矣¶
竇太后使轅固入圏刺豕正中其心一刺豕應手而倒¶
　多一刺豕字¶
張湯傳云湯嘗病天子至自視病當作視之或云臨視¶
　也又云三長史皆害湯欲陥之據下文不須用此語<md:KR4d0418_SBCK_015-12b>¶　觀者可見又云或告湯姦事下减宣宣嘗與湯有隙
<pb:KR4d0418_WYG_015-12b>
　及得此事窮竟其事當云窮竟之也¶
郭觧傳既稱為人短小精悍不飲酒而後又云為人短¶
　小不飲酒何邪雒陽人有相仇者觧夜見仇家仇家¶
　曲聼觧觧夜去不使人知曰且無庸待我待我去令¶
　雒陽豪居其間乃聼之疑重用待我字¶
貨殖傳云魯人曹邴氏以鐵冶起富至巨萬鄒魯以其¶
　故去文學而趍利者以曹邴氏也既言以其故則不<md:KR4d0418_SBCK_015-13a>¶　必更云以曹邴氏也
<pb:KR4d0418_WYG_015-13a>
匈奴傳云單于頭曼欲廢太子冒頓作為鳴鏑習勒其¶
　騎射令曰鳴鏑所射而不悉射者斬之行獵禽獸有¶
　不射鳴鏑所射者輙斬之前後凡用八鳴鏑字據文¶
　勢相蒙其餘可盡去也¶
晋張輔論遷固史云遷記二千年事而五十萬言固記¶
　二百年乃八十萬言繁簡不同優劣可知此說大¶謬
　劉子𤣥既辨其大莭矣抑予嘗考之遷記踈略<md:KR4d0418_SBCK_015-13b>¶而剰
　語甚多固記事詳偹而刪削精當然則遷似簡¶而實
<pb:KR4d0418_WYG_015-13b>
　繁固似繁而實簡也安得以是為優劣哉¶
　
　
　
　
　
　
　滹南集巻十五
