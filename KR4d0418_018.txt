# -*- mode: mandoku-view; -*-
#+TITLE: 滹南遺老集
#+DATE: 2015-09-11 15:22:38.535847
#+PROPERTY: ID KR4d0418
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0411-018滹南遺老集-卷第十八.
<pb:KR4d0418_SBCK_018-1a>¶
滹南遺老集卷之十八¶
　　　　　　　　　　　滹南王若虚　從之¶
　　史記辨惑(十)¶
　　　　史記用而字多不安今畧舉甚者¶
齊世家云郤克使于齊齊使夫人帷中而&KR0026;之晉世家¶
　云襄公之六年而趙衰卒景公時而趙盾卒平公十¶
　二年而趙武為正卿荀卿傳云齊襄王時而荀卿最¶
　為老師魯仲連&KR0019;云趙孝成王時而秦王使白起破¶
<pb:KR4d0418_SBCK_018-1b>¶
　長平之軍伍子胥傳云吳國内空而公子光乃令專¶
　諸襲刺吳王僚又云呉與越平其後五年而呉王聞¶
　齊景公死而大臣爭&KR0194;新君弱多上一而字聶政傳¶
　云嚴仲子奉黄金百鎰前為聶政母壽固進而聶政¶
　謝曰云云又云夫賢者以感憤睚眦之意而親信竆¶
　僻之人而政安得嘿然而巳乎多中間一而字吕不¶
　&KR0330;傳云不&KR0330;以五百金與子椘為進用結賓客而復¶
　以五百金買竒物玩好而西遊秦多上一而字趙堯¶
<pb:KR4d0418_SBCK_018-2a>¶
　問髙帝曰陛下所為不樂非為趙王年少而戚夫人¶
　與吕氏有&KR0169;也(監本史/紀作耶)陛下(監本/作備)萬歳之後而趙王¶
　不能自全乎多下一而字也字亦剰韓信傳云趙軍¶
　戰不勝欲還歸壁皆漢赤幟而大驚賈生傳生以為¶
　漢興至孝文二十餘年天下和洽而固當改正朔易¶
　服色韓生&KR0019;云自是之後而燕趙問言詩者由韓生¶
　此等而字皆當去之&KR0033;不疑為郎同舍有告歸者誤¶
　持同舍郎金去金主意不疑不疑買金償而告歸者¶
<pb:KR4d0418_SBCK_018-2b>¶
　來而亡金者大慙多兩而字李廣與望氣王朔燕語¶
　曰自漢擊匃奴而廣未嘗不在其中而諸部校尉以¶
　下才䏻不及中人然以擊胡軍功取侯者數十人而¶
　廣不為後人然無尺寸之功以得封邑者何也三而¶
　字皆剰上一然字&KR0077;作而字則惬當矣¶
　　　司馬遷用於是乃遂等字冗而不當者十有七¶
　　　　八今畧舉之¶
如殷武丁夢傳説事云于是乃使百工營求之野既有¶
<pb:KR4d0418_SBCK_018-3a>¶
　乃字何須更云于是鄭文公之妾燕姞夢天與之蘭¶
　曰以是為而子以告文公文公幸之而予之草蘭為¶
　符遂生子名曰蘭遂字殊不安若云既而生子遂名¶
　曰蘭則可晉世家云武王與叔虞母㑹時夢天謂巳¶
　曰余命女生子名虞及生子有文在其手曰虞故遂¶
　因命之曰虞故遂因三字豈可連用鄭世家亦舉此¶
　事則云遂以命之何巧于彼而拙于此也曹沬刼齊¶
　桓公求所侵地許之既而欲倍約管仲以為不可于¶
<pb:KR4d0418_SBCK_018-3b>¶
　　是乃遂割魯侵地其病猶晉世家言叔虞事也趙世¶
　　家記程嬰杵臼事云乃二人謀取他人嬰兒負之乃¶
　　字&KR0077;當作于是或云二人乃謀則順矣范睢説秦王¶
　　云臣聞善治國者乃内固其威而外重其&KR0096;多&KR0077;乃¶
　　字&KR0041;毅對胡亥云臣乃何言之敢諌何慮之敢謀乃¶
　　字為悖語意亦&KR0446;髙帝斬白蛇有老嫗夜哭人問何¶
　　哭嫗曰云云人乃以嫗為不誠欲笞之乃字當去田¶
　　横二客自剄髙帝聞之乃大驚多&KR0077;乃字叔孫通傳¶
<pb:KR4d0418_SBCK_018-4a>¶
　　云上見留侯所招客入見上乃遂無易太子志乃遂¶
　　二字當去其一惠帝即位乃謂叔孫生曰云云惠帝¶
　　出逰離宫叔孫生勸上取櫻桃獻宗廟上乃許之二¶
　　乃字皆贅曹参謂惠帝云陛下自察聖武孰與髙帝¶
　　上曰朕乃安敢望髙帝其病如蒙毅語袁盎謂綘侯¶
　　非社稷臣絳侯望盎盎遂不謝多却遂字㶚陵尉呵¶
　　止李廣廣騎曰故李将軍尉曰今将軍尚不得夜行¶
　　何乃故也乃字不安伏生傳孝文時欲求能治尚書¶
<pb:KR4d0418_SBCK_018-4b>¶
　者天下無有乃聞伏生能治之石建為郎中令事有¶
　可言屏人恣言極切至廷見如不能言者是以上乃¶
　親尊禮之周仁傳云武帝立以為先帝臣重之仁乃¶
　病免三乃字皆不妥¶
滹南遺老集卷之十八¶
